skye ba daṅ ’gag pa med pas rab tu phye ba źes brjod pa’i saṅs rgyas ñid gaṅ yin pa de | ’dir
ni ji ltar na ’dus ma byas pas ’jug pa med pa’i mtshan ñid saṅs rgyas ñid las lhun gyis
grub ciṅ rgyun mi ’chad par ’jig rten ji srid du | rnam par rtog pa med par saṅs rgyas kyi
mdzad pa rgyun du ’jug cessaṅs rgyas kyi che ba’i bdag ñid chos ñid las brtsams te | the
tshom daṅ som ñi med pa rnams saṅs rgyas kyi yul bsam gyis mi khyab pa la mos pa bskyed pa’i
phyir | dpe’i che ba’i bdag ñid las tshig su bcas pa |

brgya byin rṅa sprin tshaṅs pa daṅ || ñi ma nor bu rin chen bźin || de bźin gśegs pa sgra brñan
bźin || nam mkha’ daṅ ni sa bźin no ||

mdo’i gnas lta bu’i tshigs su bcad pa ’di’i rnam par dbye ba rgyas par bstan pa ni | go rims
ji lta ba bźin tu gźuṅ lhag mas rig par bya’o || brgya byin du snaṅ ba bźin no źes bya ba
ni ||

ji ltar bai ḍūr dag pa yi || raṅ bźin sa steṅs ’dir ’gyur te || dag phyir lha yi dbaṅ po der
|| lha yi bu mo’i tshogs daṅ bcas || rnam par rgyal ba’i khaṅ bzaṅs daṅ || lha gnas de las
gźan dag daṅ || de yi gźal yas sna tshogs daṅ || lha rdzas rnam maṅ de mthoṅ ṅo ||de nas
skyes pa bud med tshogs || sa yi steṅ na gnas pa rnams || snaṅ ba de ni mthoṅ gyur te ||
ṅed kyaṅ riṅ por mi thogs par || lha dbaṅ ’di ’drar gyur cig ces || ’di ’dra’i smon lam ’debs
byed ciṅ || de thob don du dge ba ni || yaṅ || dag blaṅs te gnas par ’gyur ||de dag dge
ba’i las ṅes na || ’di snaṅ tsam źes de lta bur || śes pa med kyaṅ sa steṅ na || ’phos te
lhar ni skye bar ’gyur ||snaṅ ba de ni śin tu yaṅ || rtogs pa med ciṅ g-yo ba med || de
lta mod kyi sa steṅs na || don chen gyis ni ñe bar gnas ||de bhzin dad sogs dri med can ||
dad sogs yon tan sgom pa yi || raṅ sems la snaṅ rdzogs saṅs rgyas ||mtshan daṅ dpe byad daṅ
ldan pa || ’chag pa daṅ ni bźeṅs pa daṅ || bźugs pa daṅ ni gzims pa daṅ || spyod lam sna
tshogs mdzes pa can ||źi ba’i chos ni gsuṅ ba daṅ || mi gsuṅ mñam par gźag gyur pa || cho
’phrul rnam pa sna tshogs dag | mdzad pa gzi mdaṅs chen po can ||sems can rnams kyis mthoṅ
bar ’gyur || de mthoṅ nas kyaṅ ’dod ldan pa || saṅs rgyas ñid phyir rab sbyor te || de
rgyu yaṅ dag blaṅs nas ni || ’dod pa’i go ’phaṅ thob par byed ||snaṅ ba de ni śin tu yaṅ ||
rtog med g-yo ba med pa ñid || de lta na yaṅ ’jig rten na || don chen pos ni ñe bar gnas
||’di ni raṅ sems snaṅ ba źes || so so’i skye bos mi śes mod || de lta na yaṅ gzugs mthoṅ
ste || de dag la ni don yod ’gyur ||rim gyis de mthoṅ la brten nas || theg pa ’di la gnas
pa rnams || naṅ gi dam pa’i chos sku ni || ye śes mig gis mthoṅ bar ’gyur ||ji ltar sa kun
dman pa’i gnas gźan daṅ bral dri med bai ḍūrya || gsal mdzes nor bu’i yon tan dri bral dpal
ldan steṅ ni mñam gyur te || dag phyir der ni lha der gnas tshogs lha dbaṅ lha yi gzugs
śar te || rim gyis sa yi yon tan bral phyir de ni slar yaṅ mi snaṅ ’gyur ||de dṅos thob
phyir bsñen gnas brtul źugs ṅes par spyin sogs la phyogs pa || bud med skyes tshogs smon pa’i
sems kyis me tog la sogs ’thor ba ltar || dag pa’i bai ḍūrya ’dra sems la snaṅ ba’i thub
dbaṅ thob bya’i phyir || rab dga’i sems ldan rgyal ba’i sras rnams de bźin sems rab skyed
par byed ||ji ltar bai ḍūr sa gźi gtsaṅ ma la || lha dbaṅ lus kyi gzugs brñan snaṅ ba ltar
|| de bźin ’gro sems sa gźi gtsaṅ ma la || thub pa’i dbaṅ po’i sku yi gzugs brñan ’char
||’gro bar gzugs brñan ’char nub rñog med daṅ || rñog pa’i raṅ sems rab ’jug dbaṅ gis ’jug
| ji ltar ’jig rten dag na gzugs snaṅ ltar || de bźin yod daṅ źig ces de mi lta ||

lha’i rṅa bźin źes bya ba ni |

ji ltar lha naṅ lha rnams kyi || sṅon gyi dkar po’i mthu yis ni || ’bad daṅ gnas daṅ yid gzugs
daṅ || rnam par rtog pa med bźin du ||mi rtag sdug bsṅal bdag med daṅ || źi ba’i sgra yis
bag med pa’i || lha rnams thams cad yaṅ nas yaṅ || chos kyi rṅas ni skul byed ltar ||de
bźin khyab bdag ‘pad sogs daṅ || bral daṅ ’gro ba ma lus pa || saṅs rgyas gsuṅ gis khyab
mdzad de || skal ldan rnams la chos ston to ||ji ltar lha naṅ lha rnams kyi | | rṅa sgra raṅ
gi las las byuṅ || de bźin ’jig rten thub pa’i chos || gsuṅ ba’aṅ raṅ gi las las ’byuṅ
|| ’bad gnas lus daṅ sems bral ba’i || sgra de ji ltar źi sgrub ltar || de bźin bźi daṅ bral
ba yi|| chos ’di źi ba sgrub par byed ||ji ltar lta yi grod na rṅa sgra’i rgyun ’byuṅ mi
’jigs sbyin pa ni || ñon moṅs g-yul du ’jug tshe lha min g-yul rgyal rtsed mo sel ba źin
|| de bźin ’jig rten dag na bsam gtan gzugs med la sogs rgyus byuṅ ba || sems can ñon moṅs
sdug bsṅal rab ’joms źi ba bla med lam tshul brjod ||

ci’i phyir ’dir chos kyi rṅa ñid kyi dbaṅ du byas kyi | lha’i sil sñan gyi rnam pa de las gźan
pa dag kyaṅ ma yin te | de dag lha rnams kyi sṅon byas pa’i las kyi dbaṅ gis mod kho nar
lha’i rna bar yid ’phrog pa’i sgra’i rjes su ’byuṅ bar ’gyur ro źe na | de bźin gśegs pa’i
dbyaṅs daṅ de dag chos mi mthun pa’i yon tan rnam pa bźi’o ||de dag kyaṅ gaṅ źe na | ’di
lta ste | ñi tshe ba ñid daṅ | phan ba ma yin ba ñid daṅ | bde ba ma yin pa ñid daṅ | ṅes
par ’byin par byed pa ma yin pa ñid do || chos kyi rṅa ni bag med ba’i lha’i tshogs tshos
mtha’ || dag bskul ba ñid daṅ | de’i dus la mi ’da’ bas na ñi tshe ba ma yin pa ñid du bstan
to || lha ma yin la sog pa pha rol gyi tshogs ñe bar ’tshe ba’i ’jigs pa las yoṅs su
skyob pa ñid daṅ | bag yod pa’i gnas la rab tu sbyor bas na phan pa ñid daṅ |dam pa ma yin
pa’i ’dod pa’i dga’ ba de rnam par ’byed pa ñid daṅ | chos kyi kun dga’i dga’ bde ñe bar
sgrub pas na bde ba ñid do || mi rtag pa daṅ | sdug bsṅal ba daṅ | stoṅ pa daṅ | bdag med
pa’i sgra sgrogs pa ñid daṅ | ñe bar ‘tshe ba’i phoṅs pa thams cad ñe bar źi bar byed pas
na ṅes par ’byin par byed pa ñid du bstan to || mdor bsdu na rnam pa bźi po ’di dag gis chos
kyi rṅa daṅ chos mthun pas na | saṅs rgyas kyi dbyaṅs kyi dkyil ’khor khyad par du ’phags
so ||

des na saṅs rgyas kyi dbyaṅs kyi dkyil ’khor las brtsams te tshigs su bcad pa |

gaṅ phyir skye kun pa ñid daṅ || phan bde cho ’phrul gsum ldan pa || de phyir thub dbyaṅs lha
rdzas kyi || sil sñan rnams las khyad par ’phags ||

rnam pa bźi po ’di dag gis ṅes par bstan pa ni | mdor bsdu na tshigs su bcad pa bźis graṅs ji
lta ba bźin du rig par bya ste |

lhar ni rṅa yi sgra chen po || sar gnas rnams kyi rnar mi ’gro || saṅs rgyas rṅa sgra ’khor
ba yi || sa ’og ’jig rten dag tu ’gro ||lhar ni lha yi sil sñan bye ba maṅ || ’dod me mṅon
par ’phel ba’i don du sgrogs || thugs rje’i bdag ñid rnams kyi dbyaṅs gcig kyaṅ || sdug bsṅal
mi rab źi ba’i don du ’jug ||lhar ni mdzes śiṅ yid ’oṅ sil sgra || sems kyi rgod pa ’phel
bar gyur pa’i rgyu || thugs rje’i bdag ñid de bźin gśegs pa’i gsuṅ || tiṅ ’dzin sems
gtoṅ bsam pa skul byed ñid ||mdor na ma lus ’jig rten khams rnams su’aṅ || lha daṅ sa yi bde
ba’i rgyu gaṅ yin || de ni ma lus ’jig rten khyab snaṅ ba || dbyaṅs ñid la ni rab tu brten
par brjod ||

lus kyi cho ’phrul gyis phyogs bcu’i ’jig rten gyi khams ma lus par khyab pas ni | rdzu ’phrul
gyi cho ’phrul źes bstan to || sems kyi || rnam graṅs mkhyen pas de rtogs pa sems can gyi
sems kyi spyod pa zab mo snaṅ ba ni kun brjod pa’i cho ’phrul lo ||ṅag gi dbyaṅs brjod
pas ṅes par ’byin ba’i lam las brtsams te ’doms pa daṅ rjes su bstan pa ni | rjes su bstan
pa’i cho ’phrul lo || de ltar thogs pa med par ’gro ba’i saṅs rgyas kyi dbyaṅs kyi dkyil
’khor nam mkha’i khams ltar yoṅs su chad pa med par ’jug kyaṅ thams cad du rnam pa thams cad
kyis dmigs par ma gtogs pa gaṅ yin pa der saṅs rgyas kyi dbyiṅs kyi dkyi ’khor gyi ñes
pa ni ma yin noźes bstan pa’i don du de ma gtogs pa rnams kyi bdag ñid kyi ñes pa las brtsams
te tshigs su bcad pa |

ji ltar rna ba daṅ bral bas || phra mo’i sgra ni mi myoṅ bźin || thams cad lha yi rna bar yaṅ
|| rna lam du ni ’gro bźin || de bźin chos phra mchog tu ni || źib mo’i ye śes spyod yul
yaṅ || ñon moṅs med yid ’ga’ źig gi || rna ba’i lam du ’gyur ba yin ||

sprin bźin źes bya ba ni | ji ltar dbyar gyi dus na sprin || lo tog phun sum tshogs pa’i rgyu
|| chu yi phuṅ po ’bad med par || sa la mṅon par ’bebs pa ltar ||

de bźin thugs rje’i sprin las ni || rgyal ba’i dam chos chu yi char || ’gro ba’i dge ba’i lo
tog rgyu || rnam par rtog pa med par ’bebs ||ji ltar ’jig rten dge ba’i lam ’jug pa || rluṅ
bskyod chu char sprin gyis ’bebs pa ltar || de bźin brtse rluṅ ’gro dge mṅon ’phel phyir
|| saṅs rgyas sprin las dam chos char pa ’bebs ||srid la mkhyen daṅ brtse chen ’gyur pa
daṅ || mi ’gyur ma gos nam mkha’i dkyil gnas pa || tiṅ ’dzin gzuṅs chu dri med sñiṅ po can
|| thub dbaṅ sprin ni dge ba’i lo tog rgyu ||snod rnams sna tshogs ñid las ni | ji ltar bsil
źiṅ mṅar daṅ ’jam pa daṅ || yaṅ ba’i chu ni sprin de las ’thon pa || sa la ba tsha la
sogs gnas ’brel bas || śin tu maṅ po’i ror ni ’gyur ba bźin || de bźin ’phags pa’i yan lag
brgyad chu’i char || rab yaṅs brtse sprin sñiṅ po las ’thon pa || 1 || ’gro ba’i rgyud kyi
gnas kyi dbye ba las || rnam pa maṅ po’i ṅo daṅ ldan par ’gyur ||ltos pa med par ’jug pa
las ni | theg pa mchog la daṅ ba daṅ || bar ma daṅ ni sdaṅ ba yi || phuṅ po gsum ni mi dag
daṅ || rma bya daṅ ni yi dags ’dra ||dpyid mthar sprin med pa na mi daṅ mkha’ mi rgyu ba’i
bya dag daṅ || dbyar tshes la char bab pas na yi dags dag ni sdug pa ltar || sñiṅ rje’i
sprin tshogs dag gis chos chu byuṅ daṅ ma byuṅ ba las kyaṅ || chos ’dod pa daṅ chos la sdaṅ
ba’i ’jig rten na ni dpe de ñid ||thigs pa rags ’bebs rdo tshan daṅ ni rdo rje’i me ni
’bebs pas ni || srog chags phra daṅ ri sul soṅ ba dag la ji ltar spyin ltos med || phra daṅ
rgya chen rigs thabs tshul gyis mkhyen pa daṅ ni brtse ba’i sprin || ñon moṅs dag ’gyur
bdag lta’i bag chags dag las rnam ba kun ltos med ||sdug bsṅal gyi me rab tu ’jil ba las ni
| ’khor ba’i skye ’chi thog mtha’ med der ’gro ba’i lam ni rnam pa lṅa || mi gtsaṅ ba la
dri źim med bźin ’gro lṅa dag la bde ba med || de’i sdug rtag tu mi mtshon kha ba rgya tsha
la sogs reg skyes bźin || thugs rje’i sprin las dam chos char chen de rab źi byed rab tu
’bebs ||lha la ’chi ’pho mi la yoṅs tshol sdug bsṅal źes bya rtogs pa’i phyir || śes rab
ldan pa lha mi’i dbaṅ phyug mchog la’aṅ mṅon par ’dod med de || śes rab daṅ ni de bźin śegs
pa’i gsuṅ rab dad pa’i rjes ’braṅs nas || ’di ni sdug bsṅal ’di rgyu ’di ni ’gog ces śes
pas mthoṅ phyir ro ||nad ni śes bya nad kyi rgyu ni spaṅ bya la || bder gnas thob bya sman
ni bsten par bya ba ltar || sdug bsṅal rgyu daṅ de ’gog pa daṅ de bźin lam || śes bya spaṅ
bya rig par bya źiṅ bsten par bya ||tshaṅs pa chen po bźin źes bya ba ni | ji ltar tshaṅs
ba tshaṅs pa yi || gnas nas ’pho ba med bźin de | lha yi gnas ni thams cad du || snaṅ
ba ’bad med ston pa ltar ||de bźin thub pa’i chos sku las || bskyon pa med par khams kun tu
|| skal ldan rnams la ’bad med par || sprul pa dag gis ston par mdzad ||ji ltar tshaṅs rtag
gźal yas khaṅ nas mi g-yo ’dod khams źugs pa de || lha rnams kyis mthoṅ de mthoṅ de yaṅ
yul la dga’ ba spoṅ ñed ltar || de bźin bde gśegs chos kyi sku las mi bskyod ’jig rten kun
du de || skal ldan kyis mthoṅ de ni mthoṅ de rtag tu dri ma kun sel byed ||sṅon gyi raṅ
ñid smon lam daṅ || lha rnams kyi ni dge ba’i mthus || ji ltar tshaṅs pa ’bad med snaṅ ||
raṅ byuṅ sprul sku de bźin no ||mi snaṅ ba las ni | ’pho daṅ lhums ’jug bltams daṅ yab kyi
khab gśegs daṅ | dgyas rol pa daṅ dben par spyod daṅ bdud bcom daṅ || byaṅ chub che brñes
źi ba’i groṅ khyer lam ston dag | bstan nas thub pa skal med mig gi lam mi ’gyur ||ñi ma
bźin źes bya ba ni | ji ltar ñi mas gduṅs pa dus gcig tshe ñid la || pad sogs rgyas daṅ ku
mu ta ni rab zum pa | chu skyes ’byed daṅ zum pa’i yon tan skyon dag la | ñi ma rtog med
’dir ni ’phags pa’i ñid de bźin ||sems can gyi khams ni rnam pa gñis te | gdul bya daṅ gdul
bya ma yin pa’o || de la gdul bya ni de’i dbaṅ du byas te | padma lta bu daṅ chu daṅ ba’i
snod lta bu’o || ji ltar ñi ma rtog med pa || raṅ ’od cig car spros pa yis || padma rgyas
par byed pa daṅ || gźan dag smin par byed pa ltar ||de bźin de bźin gśegs pa yi || ñi ma
dam chos ’od zer dag | gdul bya’i skye bo padma la || rnam par rtog pa med par ’jug |chos
daṅ gzugs kyi sku dag gis || byaṅ chub sñiṅ po’i mkhar śar ba || kun mkhyen ñi ma ’gro bar
ni || ye śes ’od zer spro bar mdzad ||daṅ phyir gdul bya dag pa yi || chu yi snod ni thams
cad la || bde gśegs ñi ma’i gzugs brñan ni || dpag tu med pa cig char ’char ||de ltar
saṅs rgyas rnams rnam par rtog pa med pa yin yaṅ | sems can gyi tshogs rnam pa gsum la ston
pa daṅ | ’doms pa ’jug pa’i tshul gyis dbaṅ du byas te ñi ma daṅ ’dra ba ñid ni | rtag tu
thams cad la khyab pa || chos dbyiṅs nam mkha’i || dkyil du ni || saṅs rgyas ñi ma gdul
bya yi || ri la ji ltar ’os par ’bab ||ji ltar rgya che ’od zer snaṅ ldan ñi ma bźin || ’jig
rten kun tu snaṅ bar byas nas rim gyis ni || mchog daṅ bar ma dman pa’i ri la ’bab de bźin
|| rgyal ba’i ñi ma sems can tshogs la rim gyis ’bab ||’od kyi dkyil ’khor khyad par du
gyur pa ni || źiṅ kun nam mkha’i dkyil ’phro ñi ma la med la || mi śes mun bkab śes bya’i
don ston pa yaṅ min || thugs rje’i bdag ñid sna tshogs mdog bkye’i ’od tshogs kyis || gsal
ba dag ni ’grol śes bya’i don ston mdzad ||saṅs rgyas groṅ du gśegs tshe mig daṅ mi ldan
pa yi skye bo rnams || mthoṅ źiṅ don med tshogs bral don de mthoṅ ba las ni myoṅ ba daṅ
|| gti mug gis ldoṅs srid pa’i mtshor lhuṅ lta ba’i mun pas bsgribs pa rnams || saṅs rgyas
ñi ma’i ’od kyis blo snaṅ ma mthoṅ ba yi gnas mthoṅ ’gyur ||yid bźin nor bu bźin źes bya
ba ni | ji ltar yid bźin nor bu ni || rtog pa med kyaṅ cig car du || spyod yul gnas pa rnams
kyi ni || bsam kun so sor rdzogs byed ltar ||de bźin saṅs rgyas yid bźin la || brtan nas
bsam pa tha dad rnams || sna tshogs chos ni thos ’gyur yaṅ || de ni de las rnams mi rtog
||ji ltar yid bźin nor bu rin chen ’dod pa’i nor || ’bad pa med par gźan pa dag la rab ster
ltar || de bźin thub pa ’bad med ji ltar ’os par ni || gźan gyi don du srid pa ji srid
rtag tu bźugs ||de bźin gśegs pa ’byuṅ ba rñed par dka’ ba źes bya ba ni || gaṅ phyir rgya
mtshor sa ’og gnas de la ’dod pas || ji ltar nor bu bzaṅ po ’gro ’dir rab brñed dka’ || de
bźin ’gro ba śin tu skal ṅan ñon moṅs zin || yid ’dir bde gśegs mthoṅ ba rñed dka’ śes par
bya ||sgra sñan gyi sgra bźin źes bya ba ni | ji ltar sgra brñan gyi ni sgra || gźan gyi
rnam rig las byuṅ ba || rnam rtog med ciṅ bzo med la || phyi daṅ naṅ la mi gnas ltar ||de
bźin de bźin gśeg spa’i gsuṅ || gźan gyi rnam rig las byuṅ ba || rnam par rtog med bsam
med pa || phyi daṅ naṅ na gnas ma yin ||nam mkha’ bźin źes bya ba ni || cuṅ zad med ciṅ snaṅ
ba med || dmigs pa med ciṅ rten med la || mig gi lam las rab ’das pa || gzugs med bstan
du med pa yi ||mkha’ la ji ltar mtho daṅ dma’ || mthoṅ yaṅ de ni de ltar min || de bźin saṅs
rgyas thams cad la || mthoṅ yaṅ de ni de ltar min ||sa bźin źes bya ba ni | ji ltar sa
las skye ba kun || rtog med sa la brten nas ni || ’phel daṅ bstan daṅ yaṅs ’gyur ltar ||de
bźin rdzogs pa’i saṅs rgyas sa || rnam rtogs med pa la brten nas || ’gro ba’i dge ba’i rtsa
ba ni || ma lus par ni ’phel bar ’gyur ||dpe rnams kyis bsdus pa’i don ni || ’bad rtsol
med par bya ba ’ga’ || byed pa mthoṅ med de bas na || gdul bya’i the tshom bcad pa’i phyir
|| dpe rnams dgu ni bstan pa yin ||gaṅ du dpe dgu po ’di dag | rgyas par rab tu bstan gyur
pa || mdo sde yi ni miṅ ñid kyis || de yi dgos pa bstan pa ñid ||thos pa las byuṅ śes
pa yi || snaṅ ba rgya chen ’dis brgyan pa’i || blo ldan myur du saṅs rgyas kyi || spyod yul
kun la ’jug par ’gyur ||de don bai ḍūr brgya byin gyi || gzugs brñan la sogs dpe dag ni
|| rnam pa dgu brjod de la ni || de yi bsdus don ṅes par gzuṅ ||ston daṅ gsuṅ daṅ khyab pa
daṅ || sprul daṅ ye śes sbro ba daṅ || thugs gsuṅ sku yi gsaṅ ba daṅ || thugs rje’i bdag
ñid thob pa ñid ||’bad rtsol rgyun kun rab źi ba || rnam par rtog pa med pa’i thugs || dri
med bai ḍūr brgya byin gyi || gzugs brñan śar ba la sogs bźin ||’bad rtsol źi ba dam bca’
ste || rtog med thugs ni gtan tshigs so || raṅ bźin don ni grub don du || dpe ni brgya byin
gzugs sogs yin ||’dir ni skabs don ’di yin te || ston pa la sogs rnam dgu ni || ston pa
skye ’chi daṅ bral ba || ’bad pa med par rab tu ’jug |1 || don ’di ñid kyi dbaṅ du byas te
dpe bsdu ba’i tshigs su bcad pa bźi ste || gaṅ źig brgya byin rṅa daṅ sprin bźin daṅ ||
tshaṅs ñi rin chen yid bźin nor rgyal bźin || sgra sñan nam mkha’ sa bźin srid pa’i bar ||
’bad med gźan don byed de rnal ’byor rig |ston pa rin chen lha dbaṅ gzugs brñan bźin || legs
par ’doms mdzad lha yi rṅa daṅ ’dra || khyab bdag mkhyen daṅ brtse chen sprin tshogs ni
|| mtha’ yas ’gro ba srid rtse’i bar du khyab ||tshaṅs bźin zag med gnas las ma bskyod par
|| sprul ba rnam pa du ma rab tu ston || ñi bźin ye śes snaṅ ba rab sbro gaṅ || rnam dag
rin chen yid bźin nor ’dra’i thugs ||rgyal ba rnams kyi gsuṅ de brag ca bźin du yi ge med
|| sku ni nam mkha’ bźin du khyab daṅ gzugs med rtag pa ñid || sa bźin ’gro ba dkar po’i
chos kyi sman rnams ma lus pa’i || rnam pa kun du gźir gyur pa ni saṅs rgyas sa yin no ||yaṅ
ji ltar na dpe brjod pa ’dis || saṅs rgyas bcom ldan ’das rnams rtag tu skye ba med ciṅ
’gag pa med pa yin || skye ba daṅ ni ’gag par mthoṅ ba daṅ | ’di dag gis saṅs rgyas kyi
phrin las ’gro ba thams cad du lhun gyis grub pa rgyun mi ’chad par bstan pa yin źe na |dag
pa bai ḍūrya ’dra yi || sems las saṅs rgyas mthoṅ ba’rgyu || de dag pa ni mi zlogs pa’i
|| dad pa’i dbaṅ po brtas pa ñid ||dge ba skye daṅ ’jig pas na || saṅs rgyas gzugs ni skye
daṅ ’jig || brgya byin bźin du thub pa ni || chos kyi sku la skye ’jig med ||de bźin du ni
’bad med par || skye med ’gag med chos sku las || srid pa ji srid gnas bar du || ston pa
la sogs mdzad pa ’jug ||dpe ’di rnams kyis bsdus pa yi || don ni ’di yin rim pa yaṅ || sṅa
ma phyi mas chos mi mthun || spaṅs pa’i sgo nas brjod pa yin ||saṅs rgyas gzugs brñan lta
bu ste || dbyaṅs daṅ mi ldan de ’dra min || lha yi rṅa bźin thams cad du || don byed min
pa de ’dra min ||sprin chen daṅ mtshuṅs don med pa’i || sa bon spoṅ min de ’dra’aṅ min ||
tshaṅs chen bźin de gtan du ni || smin par byed min de ’dra’aṅ min ||ñi ma’i gzugs bźin gtan
du ni || mun pa ’joms min de ’dra’aṅ min || yid bźin nor ’dra ’byuṅ ba ni || rñed par
mi dka’ de ’dra’aṅ min ||sgra brñan bźin de rkyen las ni || ’byuṅ bas de daṅ ’dra ba’aṅ min
|| nam mkha’ daṅ ’dra dge ba yi || gźi min de daṅ ’dra ba’aṅ min ||’jig rten ’jig rten las
’das pa || ’gro ba’i phun tshogs ma lus pa || de gnas pa yi rten yin phyir || sa yi dkyil
’khor dag daṅ ’dra ||saṅs rgyas byaṅ chub la brten nas || ’jig rten ’das pa’i lam byuṅ
phyir || dge ba’i las lam bsam gtan daṅ || tshad med pa daṅ gzugs med ’byuṅ ||

theg pa chen po rgyud bla ma’i bstan bcos dkon mchog gi rigs rnam par dbye ba las || de bźin
gśegs pa’i phrin las mdzad pa’i skabs te le’u bźi pa’o || || tshigs su bcad pa’i don gyis
bsdus pa’i bśad pa rdzogs so || ||

