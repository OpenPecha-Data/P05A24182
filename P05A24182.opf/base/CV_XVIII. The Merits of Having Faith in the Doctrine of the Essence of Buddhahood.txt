’di man chad ni ji skad bsgrags pa’i gnas bźi po ’di dag ñid la lhag par mos pa rnams kyi lhag
par mos pa’i phan yon gyi tshigs su bcad pa drug go ||

saṅs rgyas khams daṅ saṅs rgyas byaṅ chub daṅ | saṅs rgyas chos daṅ saṅs rgyas phrin las te
|| dag pa’i sems kyis kyaṅ ni bsam bya min || ’di ni ’dren pa rnams kyi spyod yul yin ||blo
ldan rgyal ba’i yul ’di la mos pa || saṅs rgyas yon tan tshogs kyi snod gyur te || bsam
med yon tan tshogs la mṅon dga’ bas || sems can kun gyi bsod nams zil gyis gnon ||gaṅ źig
byaṅ chub don du gñer bas gser bźin nor bus spras pa ni || saṅs rgyas źiṅ rdul mñam pa ñin
re chos rgyal ñid la rtag ’bul ba || gźan gnag ’di las tshig tsam thos śiṅ thog nas kyaṅ
ni mos na ’di || sbyin pa las byuṅ dge ba de las bsod nams ches maṅ thob par ’gyur ||blo ldan
gaṅ źig bla med byaṅ chub ’dod pas bskal pa du mar yaṅ || lus ṅag yid kyi ’bad pa med
par tshul khrims dri med sruṅ byed la || gźan dag ’di las tshig tsam thos || śiṅ thos nas
kyaṅ ni mos na ’di || tshul khrims las khyuṅ dge ba de las bsod nams ches maṅ thob par ’gyur
||gaṅ źig ’di na srid pa gsum gyi ñon moṅs me ’joms bsam gtan ni || lha daṅ tshaṅs gnas
mthar son rdzogs pa’i byaṅ chub ’pho med thabs bsgoms la || gźan gaṅ ’di las tshig tsam thos
śiṅ thos nas kyaṅ ni mos na ’di || bsam gtan las byuṅ dge ba de las bsod nams ches maṅ
thob bar ’gyur ||gaṅ źig sbyin pas loṅs spyod dag ni sgrub byed ciṅ || khrims gyis mtho ris
bsgoms pas ñon moṅs spoṅ byed la || śes rab ñon moṅs śes bya kun spoṅ de yi phyir || ’di
mchog ñid de de yi rgyu ni ’di thos yin ||tshigs su bcad pa ’di rnams kyi don ni || tshigs
su bcad pa dgus bśad par rig par bya ste | gnas daṅ de ni gyur pa daṅ || de yi yon tan
don grub ste || rgyal ba yin mkhyen pa’i yul || rnam bźi ji skad brjod ’di la ||blo ldan yod
daṅ nus ñid daṅ || yon tan ldan par mos pas na || myur du de bźin gśegs pa yi || go ’phaṅ
’thob pa’i skal ldan ’gyur ||bsam mi khyab pa’i yul ’di ni || yod daṅ bdag ’dras thob ñus
daṅ || thob pa ’di ’dra’i yon tan daṅ || ldan źes dad pas mos pa’i phyir ||’dun brtson
dran daṅ bsam gtan daṅ || śes rab la sogs yon tan snod || byaṅ chub sems ni de dag la || rtag
tu ñe bar gnas par ’gyur ||de ni rtag tu ñer gnas pas || rgyal ba’i sras po phyir mi ldog
|| bsod nams pha rol phyin rdzogs daṅ || yoṅs su dag pa ñid du ’gyur ||bsod nams pha rol
phyin pa lṅa || de la rnam gsum rtog med pas || de rdzogs yoṅs su dag pa ni || de yi mi
mthun phyogs spaṅs phyir ||sbyin byuṅ bsod nams sbyin pa de || tshul khrims las byuṅ tshul
khrims yin || bzod daṅ bsam gtan gñis dag ni || sgom byuṅ brtson ’grus kun tu ’gro ||’khor
gsum rnam par rtog pa gaṅ || de ni śes bya’i sgrib par ’dod || ser sna la sogs rnam rtgo
gaṅ || de ni ñon moṅs sgrib par ’dod ||śes rab las gźan ’di dag ni || spoṅ rgyu gźan med
de yi phyir || śes rab chog yin de bźi ni || thos pa de phyir thos pa mchog ||de ltar yid
ches luṅ daṅ rigs pa la || brten nas bdag ñid ’ba’ źig dag phyir daṅ || gaṅ dag mos dge phun
sum tshogs ldan blo || de dag rjes su gzuṅ phyir ’di bśad ṅo ||ji ltar bśad pa ’di las
brtsams te tshigs su bcad pa || ji ltar sgron glog nor bu ñi zla la || brten nas mig daṅ
ldan pa lta ba bźin || de bźin don chen chos spobs ’od mdzad pa || thub la brten nas ’di ni
rab tu bśad ||gaṅ bśad pa de las brtsams te tshigs su bcad pa || gaṅ źig don ldan chos daṅ
ñer ’brel źiṅ || khams gsum kun nas ñon moṅs spoṅ byed gsuṅ || źi ba’i phan yon ston par
mdzad pa gaṅ || de ni draṅ sroṅ gsuṅ yin bzlog pa gźan ||gaṅ gis bśad pa de las brtsams
te tshigs su bcad pa || gaṅ źig rgyal ba’i bstan pa ’ba’ źig gis || dbaṅ byas rnam g-yeṅ med
yid can gyis bśad || thar pa thob pa’i lam daṅ rjes mthun par || de yaṅ draṅ sroṅ bka’
bźin spyi bos blaṅ ||bdag bsruṅ ba’i thabs las brtsams te tshigs su bcad pa | gaṅ phyir rgyal
las ches mkhas ’ga’ yaṅ ’jig rten ’di na yod min te || ma lus de ñid mchog tshul bźin
kun mkhyen gyis mkhyen gźan min pa || de phyir draṅ sroṅ raṅ ñid kyis gźag mdo sde gaṅ yin
de mi dkrub || thub tshul gźig phyir de yaṅ dam chos la ni gnod pa byed par ’gyur ||ñon moṅs
rmoṅs bdag rnams kyis ’phags la skur pa daṅ || des gsuṅs chos la brñas gaṅ de kun źen
ltas byas || des na źen lta’i dri can de la blo mi sbyar || gos gtsaṅ tshon gyis rnam bsgyur
snum gyis gos pa min ||ñams pa’i rgyu las brtsams te tshigs su bcad pa || blo dman phyir
daṅ dkar mos bral phyir log pa’i ṅa rgyal bstan phyir daṅ || dam chos phoṅs pas bsgrib pa’i
bdag phyir draṅ don de ñid ’dzin pa’i phyir || rñed la brkam phyir lta ba’i dbaṅ phyir
chos sun ’byin pa brten phyir daṅ || chos ’dzin bsriṅs phyir mos pa dman phyir dgra bcom
rnams kyi chos spoṅ byed ||ñams pa’i ’bras bu las brtsams te tshigs su bcad pa || ji ltar
zab mo’i chos rnams de bhzin mkhas pa rnams kyis me daṅ ni || mi bzaṅ sbrul gdug gśed || ma
daṅ ni thog la’aṅ śin tu ’jigs mi bya || me sbrul dgra daṅ rdo rje’i mes ni srog daṅ bral
brtsam byed de || de las mnar med rnams kyi ’gro ba śin tu ’jigs par ’gro mi ’gyur ||gaṅ
źig yaṅ yaṅ sdig grogs bsten pas saṅs rgyas ṅan sems ldan gyur daṅ || pham dgra bcom gsod
pa bya ba min byed mchog tshogs ’byed pa’i mi || de yaṅ chos ñid ṅes par bsams pas myur du
de las thar ’gyur gyi || gaṅ źig yid ni chos la sdaṅ ba de la thar pa ga la yod ||dgon mchog
rnam par byaṅ khams dri med byaṅ chub yon tan phrin las te || don gnas rnam bdun tshul
bźin bśad las bdag gis dge ba gaṅ thob pa || des ni ’gro ’di mtha’ yas ’od mṅa’ draṅ sroṅ
tshe dpag med mthoṅ źiṅ || mthoṅ nas kyaṅ ni chos mig dri med skyes te byaṅ chub mchog thob
śog ||tshigs su bcad pa bcu bo ’di dag gis bsdus pa’i don yaṅ tshigs su bcad pa rnam pa
gsum gyis rig par bya ste || gaṅ las rgyu mtshan gaṅ phyir ni || ji lta bur ni gaṅ brjod
daṅ || rgyu mthun pa ni gaṅ yin de || tshigs su bcad pa bźis bstan to ||gñis kyi bdag ñid
dag pa yi || thabs daṅ gcig gis ñams ba’i rgyu || de nas tshigs su bcad pa ni || gñis kyis
’bras bu bstan pa yin ||’khor gyi dkyil ’khor bzod pa daṅ || byaṅ chub thob pa’i chos brjod
pa’i || mdor na ’bras bu rnam gñis ni || tha ma yis ni bstan pa yin ||

theg pa chen po rgyud bla ma’i bstan bcos || dkon mchog gi rigs rnam par dbye ba las phan yon
gyi le’u ste lṅa ba’o || || tshigs su bcad pa’i don gyis bsdus pa’i bśad pa rdzogs so ||
||theg mchog dam chos rin chen bśad ’di las || bsam yas bsod nams bdag gis gaṅ thob pa ||
des ni ’gro kun theg mchog dam pa’i chos || rin chen dri ma med pa’i snod gyur cig || ’phags
pa mgon po byams pas mdzad pa || theg pa chen po rgyud bla ma’i bstan bcos kyi rnam par
bśad pa slob dpon thogs med kyis mdzad bdzad pa rdzogs so || || dpal groṅ khyer chen po
dpe med kyi mkhas pa chen po bram ze rin chen rdo rje’i dbon po || paṇḍi ta mkhas pa chen
po sad dza na daṅ | lo rtsā ba śākya’i dge sloṅ blo ldan śes rab kyis || groṅ khyer dpe med
de ñid du bsgyur ba’o || ||

