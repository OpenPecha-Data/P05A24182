saṅs rgyas dkon mchog de las chos dkon mchog ’byuṅ ba’i phyir de’i rjes thogs su de’i dbaṅ du
byas nas tshigs su bcad ba |

gaṅ źig med min yod min yod med ma yin yod med las gźan du’aṅ || brtag par mi nus ṅes tshig
daṅ bral so so raṅ gis rig źi ba || dri med ye śes ’od zer snaṅ ldan dmigs pa kun la chags
pa daṅ || sdaṅ daṅ rab rib rnam par ’joms mdzad dam chos ñi ma de la ’dud ||

’dis ci bstan źe na | bsam med gñis med rtog med pa || dag gsal gñen pa’i phyogs ñid kyi ||
gaṅ źig gaṅ gis chags bral ba || bden gñis mtshan ñid can de chos ||

’dis ni mdor bsdu na yon tan brgyad kyis bsdus pa’i chos dkon || mchog mrjod do || yon tan brgyad
gaṅ źe na | bsam du med pa ñid daṅ | gñis su med pa ñid daṅ | rnam par rtog pa med pa
ñid daṅ | dag pa daṅ | mṅon par gsal bar byed pa daṅ | gñen po’i phyogs ñid daṅ | ’dod chags
daṅ bral ba daṅ | ’dod chags daṅ bral ba’i rgyu’o ||

chags bral ñid ni ’gog pa daṅ || lam gyi bden pa dag gis bsdus || go rims ji bźin de dag kyaṅ
|| yon tan gsum gsum gyis rig bya ||

go rims ji lta ba bźin du yon tan drug po de rnams ñid las bsam du med pa daṅ | gñis su med
pa daṅ | rnam par rtog pa med pa ste | yon tan daṅ po gsum gyis ni ’gog pa’i bden pa bstan
pa’i phyir | ’dod chags daṅ bral bar bsdus par rig par byas la | dag pa daṅ | mṅon par gsal
ba daṅ | gñen po’i phyogs ñid de yon tan lhag ma gsum gyis ni lam gyi bden pa bstan pa’i
phyir ’dod chags daṅ bral ba’i rgyu ba sdus pa yin no ||’dod chags daṅ bral ba gaṅ yin pa
’gog pa’i bden pa daṅ | gaṅ gis ’dod chags daṅ bral ba lam gyi bden pa de gñis ka mṅon par
bsdus te | rnam par byaṅ ba’i bden pa gñis kyi mtshan ñid kyi ’dod chags daṅ bral ba’i
chos yin no źes bstan to ||

brtag min phyir daṅ brjod min phyir || ’phags pas mkhyen phyir bsam med ñid || źi ñid gñis med
rtog med de || dag sogs gsum ni ñi bźin no ||

mdor bsdus na ’gog pa’i bden pa ni rgyu gsum gyis bsam du med pa ñid du rig par bya’o || gsum
po gaṅ dag gis śe na | med pa daṅ | yod pa daṅ | yod med daṅ | gñis ka ma yin pa ste | rnam
pa bźi ka ltar yaṅ rtog ge’i yul ma yin pa’i phyir daṅ | sgra daṅ | skad daṅ | brjod pa
daṅ | ṅag gi yul daṅ | ṅes tshig daṅ | brda daṅ | tha sñad daṅ | mṅon par brjod pa dag gis
brjod du med pa’i phyir daṅ | ’phags pa rnams kyis so so raṅ gis rig par bya ba yin pa’i
phyir ro ||

de la ’gog pa’i bden ba ji ltar na gñis su med pa ñid daṅ | rnam par rtog pa med pa ñid du rig
par bya źe na | bcom ldan ’das kyis ji skad du gsuṅs pa bźin te | śā ri’i bu ’gog pa źes
bya ba ’di chos kyi sku ste | gñis su med pa’i chos can rnam par mi rtog pa’i chos so źe’o
||de la gñis ni las daṅ ñon moṅs pa la brjod pa rnam par rtog pa las daṅ ñon moṅs pa kun
’byuṅ ba’i rgyu tshul bźin ma yin pa yid la byed pa la brjod do | de raṅ bźin gyis ’gag
par so sor rig pa’i phyir rnam par rtog pa daṅ gñis kun tu spyod pa med pa’i tshul gyis sdug
bsṅal gtan ’byuṅ ba med pa gaṅ yin pa ’di ni sdug bsṅal ’gog pa’i bden pa źes bya’i | chos
’ga’ źig źig pa’i phyir ni sdug bsṅal ’gog pa’i bden par ma bstan to || ji skad du ||’jam
dpal skye ba med ciṅ ’gag pa med pa ni | sems daṅ yid daṅ rnam par śes pa mi ’jug go ||
gaṅ la sems daṅ yid daṅ rnam par śes pa mi ’jug pa de la ni kun du rtog pa gaṅ gis tshul
bźin ma yin pa yid la byed par ’gyur ba kun du rtog pa ’ga’ yaṅ med do ||tshul bźin yid la
byed pa la rab tu sbyor ba de ni ma rig pa kun nas sloṅ bar mi byed do || ma rig pa kun
las ldaṅ ba med pa gaṅ yin pa de ni srid pa’i yan lag bcu gñis kun nas ldaṅ bar mi byed do
|| de ni me skye źes bya ba la sogs pa rgyas par gsuṅs pa yin no || ji skad du |bcom ldan
’das chos ’jig pa ni sdug bsṅal ’gog pa ma lags so || bcom ldan ’das sdug bsṅal ’gog pa źes
bgyi ba ni | thog ma med pa’i dus can || ma byas pa || ma skyes pa || ma byuṅ ba | zad
ba med pa | zad pa daṅ bral ba | rtag pa | brtan pa | źi ba | mi ’jig pa | raṅ bźin gyis yoṅs
su dag pa | ñon moṅs pa’i sbubs thams cad las grol ba | rnam par dbyer med pa || bsam
gyis mi khyab pa’i saṅs rgyas kyi chos gaṅ gā’i kluṅ gi bye ma las ’das pa daṅ ldan pa de
bźin gśegs pa’i chos kyi skur bstan pa ste | bcom || ldan ’das de bźin gśegs pa’i chos kyi
sku ’di ñid ñon moṅs pa’i sbubs las ma grol ba ni de bźin gśegs pa’i sñiṅ po źes bgyi’oźes
gsuṅs pa bźin te | thams cad rgyas par ni mdo ji lta ba bźin sdug bsṅal ’gog pa’i bden pa
rnam par gźag pa rtogs par bya’o ||

sdug bsṅal ’gog pa’i miṅ can de bźin gśegs pa’i chos kyi sku ’di thob pa’i rgyu rnam par mi
rtog pa’i ye śes mthoṅ ba daṅ | sgom pa’i lam ni chos mthun pa rnam pa gsum ñid kyis ñi ma
daṅ ’dra bar rig par bya ste |dkyil ’khor rnam par dag par chos mthun pas ñe ba’i ñon moṅs
pa’i dri ma thams cad daṅ bral ba’i phyir ro || gzugs gsal bar byed par chos mthun pas ni
śes bya ba thams cad kyi rnam pa thams cad snaṅ bar byed pa’i phyir ro || mun pa’i gñen
por chos mthun pas ni de kho na mthoṅ ba’i gegs kyi rnam pa thams cad gñen por gyur pa’i phyir
ro ||

gegs kyaṅ yaṅ dag pa ma yin pa’i dṅos po rgyu mtshan gyi yul yid la byed pa sṅon du ’gro ba
can bag la ñal ba daṅ kun nas ldaṅ ba daṅ ldan pas | ’dod chags daṅ | źe sdaṅ daṅ | gti mug
skye’o ||bag la ñal las ni yaṅ dag pa ma yin pa de’i raṅ bźin ma yin pa’i dṅos po byis pa
rnams la ’dod chags bskyed pas na sdug pa’i rnam par ram | źe sdaṅ bskyed pas khoṅ khro
ba’i rnam par ram | gti mug bskyed pas ma rig pa’i rnam pas rgyu mtshan du ’gyur ro ||’dod
chags daṅ | źe sdaṅ daṅ | gti mug gi rgyu mtshan yaṅ dag pa ma yin pa de yaṅ dmigs par byed
pas na tshul bźin ma yin pa yid la byed pas sems yoṅs su len to || sems tshul bźin ma yin
pa yid la byed bar gnas pa de dag la | ’dod chags daṅ | źe sdaṅ daṅ | gti mug rnams las
gaṅ yaṅ ruṅ ba’i ñon moṅs pa kun du spyod par ’gyur ro ||de dag gźi de las lus daṅ ṅag daṅ
yid kyi ’dod chags las skyes pa’i las kyaṅ mṅon par ’du byed | źes sdaṅ las skyes pa daṅ
| gti mug las skyes pa’i las kyaṅ mṅon par ’du byed do || las las kyaṅ skye ba ’brel ba kho
nar ’gyur ro ||de ltar na byis pa bag la ñal daṅ ldan pa mtshan mar ’dzin pa can | dmigs
pa la spyod pa de dag la chul bźin ma yin pa yid la byed ba kun ’byuṅ ba las ñon moṅs pa
kun ’byuṅ ṅo || ñon moṅs pa kun ’byuṅ ba las ni las kun ’byuṅ ṅo || las kun ’byuṅ ba las
ni skye ba kun ’byuṅ bar ’gyur ro || byis pa rnams kyis ñon moṅs pa daṅ las daṅ skye ba’i
kun nas ñon moṅs pa’i rnam pa ’di thams cad kyaṅ khams gcig yaṅ dag pa ji lta ba bźin ma śes
pas rab tu ’jug go ||

byis pa rnams kyis ñon moṅs pa daṅ las daṅ skye ba’i kun nas ñon moṅs pa’i rnam pa ’di thams
cad kyaṅ khams gcig yaṅ dag pa ji lta ba bźin ma śes pas rab tu ’jug go || de yaṅ ji lta
bur yoṅs su btsal ba na de’i rgyu mtshan ma dmigs pa ’ga’ yaṅ mi mthoṅ ba de ltar blta bar
bya’o || gaṅ gi tshe rgyu mtshan nam dmigs pa mi mthoṅ ba de’i tshe yaṅ dag pa mthoṅ ba yin
te | de ltar na chos de dag de bźin gśegs pas mñam pa ñid kyis mñam par mṅon par rdzogs
par saṅs rgyas so ||gaṅ źig de ltar med pa’i rgyu mtshan gyi dmigs pa ma mthoṅ ba’i phyir
daṅ | yod pa yaṅ dag pa ji lta ba bźin du gyur pa don dam pa’i bden pa mthoṅ ba’i phyir gñis
ka bsal ba med pa daṅ | bźag pa med pa mñam pa ñid kyi ye śes kyi chos thams cad mñam
pa ñid du mṅon par byaṅ chub pa de ni gaṅ źig skyes pas cig śos gtan bral ba daṅ med par rtogs
par ’gyur ba kho na mthoṅ ba’i gegs kyi rnam pa ’di mtha’ dag gi gñen por rig par bya’o
||chos kyi sku ’thob pa’i rgyu rnam par rtog pa med pa’i ye śes mthoṅ ba daṅ sgom pa’i
lam de yaṅ rgyas par ni śes rab kyi pha rol tu phyin pa’i rjes su ’braṅs te mdo ji lta ba
bźin rtogs par bya’o ||

