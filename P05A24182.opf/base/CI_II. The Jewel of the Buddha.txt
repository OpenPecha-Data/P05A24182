da ni tshigs su bcad pa rnams kyi don brjod par bya ste | sems can gaṅ dag de bźin gśegs pas
btul ba de dag de bźin gśegs pa la skyabs su ’gro’o || chos ñid kyi rgyu mthun pa’i daṅ bas
chos daṅ dge ’dun la yaṅ skyabs su ’gro’o || des na de daṅ po ñid yin pas na saṅs rgyas
dkon mchog gi dbaṅ du byas te |

tshigs su bcad pa | gaṅ źig thog ma dbus mtha’ med źi saṅs rgyas ñid raṅ rnam saṅs rgyas ||
saṅs rgyas nas ni ma rtogs rtogs phyir ’jig med rtag pa’i lam ston pa || mkhyen brtse’i ral
gri rdo rje mchog bsnams sdug bsṅal myu gu gcod mdzad ciṅ || sna tshogs lta thibs kyis bskor
the tshom rtsig pa ’jig mdzad de la ’dud ||’dis ci bstan źe na | ’dus ma byas śiṅ lhun
gyis grub || gźan gyi rkyen gyis rtogs min pa || mkhyen daṅ brtse daṅ nus par ldan || don
gñis ldan pa’i saṅs rgyas ñid ||

’dis ni mdor bsdu na | yon tan brgyad daṅ ldan pa’i saṅs rgyas ñid brjod do || yon tan brgyad
gaṅ źe na | ’dus ma byas pa ñid daṅ | lhun gyis grub pa daṅ | gźan gyi rkyen gyis mṅon par
rtogs pa ma yin pa daṅ | ye śes daṅ | thugs rje daṅ | nus pa daṅ | raṅ gi don phun sum
tshogs pa daṅ | gźan gyi don phun sum tshogs pa’o ||

thog ma dbus mtha’ med pa yi || raṅ bźin yin phyir ’dus ma byas ||źi ba chos kyi sku can phyir
|| lhun gyis grub ces bya bar brjod ||so so raṅ gis rtogs bya’i phyir || gźan gyi rkyen
gyis rtogs min pa ||de ltar rnam gsum rtogs phyir mkhyen || lam ston phyir na thugs brtse
ba ||nus pa ye śes thugs rje yis || sdug || bsṅal ñon moṅs spoṅ phyir ro ||daṅ po gsum gyis
raṅ don te || phyi ma gsum gyis gźan don yin ||

’dus ma byas ni ’dus byas las bzlog par śes par bya’o || de la ’dus byas ni gaṅ la skye ba yaṅ
rab tu śes śiṅ | gnas pa daṅ ’jig pa yaṅ rab tu śes pa ni ’dus byas źes brjod la || de
med pa’i phyir saṅs rgyas ñid thog ma daṅ dbus daṅ tha ma med pa dus ma byas pa | chos kyi
skus rab tu phye bar blta bar bya’o ||spros pa daṅ rnam par rtog pa thams cad ñe bar źi ba’i
phyir lhun gyis grub pa’o ||raṅ byuṅ gi ye śes kyis rtogs par bya’o phyir | gźan gyi rkyen
gyis rtogs par bya ba ma yin no || o ta ya ni ’dir mṅon par rtogs pa la ’dod kyi skye
ba la ni ma yin no || de ltar de bźin gśegs pa de ñid kyi phyir ’dus ma byas śiṅ ’jug pa
med pa’i mtshan ñid las kyaṅ lhun gyis grub par saṅs rgyas kyi mdzad pa thams cad ’khor ba
ji srid kyi mthar thug par thogs pa med ciṅ rgyun mi ’chad par rab tu ’jug go ||

de ltar śin tu rmad du byuṅ źiṅ bsam du med pa’i yul saṅs rgyas ñid de gźan las ma thos bar
raṅ ñid de slob dpon med par raṅ byuṅ gi ye śes kyis brjod du med pa’i raṅ bźin du mṅon par
rdzogs par saṅs rgyas te | de rjes su rtogs pa daṅ mi ldan pa dmus loṅ du gyur pa gźan dag
kyaṅ rtogs par bya ba’i phyir | de rjes su rtogs pa’i lam ston par mdzad pa’i phyir bla
na med pa’i ye śes daṅ thugs rje daṅ ldan pa ñid du rig par bya’o ||’jigs pa med pa’i lam
ni ’jig rten las ’das pa’i phyir la | ’jig rten las ’das pa yaṅ phyir mi ldog pa’i phyir
ro ||| ral gri daṅ rdo rje’i dpes ni go rims ji lta bar de bźin gśegs pa’i ye śes daṅ thugs
rje ’di gñis ñid gźan gyi sdug bsṅal daṅ ñon moṅs pa’i rtsa ba ’joms par nus par bstan to
||de la sdug bsṅal gyi rtsa ba ni mdor na gaṅ ci yaṅ ruṅ srid pa rnams su miṅ daṅ gzugs
mṅon par grub pa’o || ñon moṅs pa’i rtsa ba ni gaṅ ci yaṅ ruṅ ba ’jig tshogs la mṅon par źen
ba sṅon du ’gro ba can gyi lta ba daṅ the tshom mo ||de la miṅ daṅ gzugs kyis bsdus pa’i
sdug bsṅal ni mṅon par grub pa’i mtshan ñid gyis ni myu gu lta bur śes par bya la | de gcod
par byed pa’i phyir | de bźin gśegs pa’i ye śes daṅ | thugs rje gñis kyi nus pa ral gri’i
dpes bstan to ||lta ba daṅ the tshom gyis bsdus pa mthoṅ bas spaṅ bar bya ba’i ñon moṅs
pa ni ’jig rten pa’i rtogs pas śes par dka’ ba daṅ | phigs par dka’ ba’i phyir na | nags
thibs pos bskor ba’i rtsig pa daṅ ’dra ba de ’jig par byed pa ste ’jig par byed pa’i phyir
| de bźin gśegs pa’i ye śes daṅ | thugs rje dag rdo rje’i dpe daṅ mthun par rig par bya’o
||

de ltar na ji skad bstan pa’i de bźin gśegs pa’i yon tan drug po ’di rnams go rims ’di ñid kyis
rgyas par rnam par dbye ba bstan pa ni | saṅs rgyas thams cad kyi yul la ’jug pa ye śes
snaṅ ba rgyan gyi mdo’i rjes su ’braṅs nas rtogs par bya’o ||de las ji skad du || ’jam dpal
skye ba med ciṅ ’gag pa med pa źes bya ba ’di ni de bźin gśegs pa dag bcom pa yaṅ dag
par rdzogs pa’i saṅs rgyas kyi tshig bla dgas te źes gsuṅs pa ste | ’dis ni re źig de bźin
gśegs pa’i ’dus ma byas pa’i mtshan ñid do źes bstan to ||gaṅ de’i rjes thogs ñid la bai
ḍū rya’i sa gźi dri ma med pa’i brgya byin gyi gzugs brñan kyi dpe thog mar byas te | ji srid
du dpe dgus don ’di ñid kyi dbaṅ du byas nas gsuṅs pa |’jam dpal de bźin du de bźin gśegs
pa dgra bcom pa yaṅ dag par rdzogs pa’i saṅs rgyas kyaṅ g-yo bar mi mdzad | sems par mi
mdzad || spro bar mi mdzad | rtog par mi mdzad | rnam par rtog par mi mdzad ciṅ | rtog pa
med pa | rnam par rtog pa med pa | sems pa med pa | yid la byed pa med pa | bsil bar gyur
pa | skye ba med pa | ’gag pa med pa | bltar med pa | mñan du med pa | bsnam du med pa ||
rmyaṅ du med pa || reg tu || med pa | mtshan ma med pa | rnam par rig pa med pa | rnam par
rig par bya ba ma yin pa źes gsuṅs te | de la sogs pa ni ñe bar źi ba’i tshig gi rab tu
dbye ba bstan pa’o ||’dis ni raṅ gi mdzad pa dag las rnam par rtog pa daṅ | spros pa thams
cad źi ba’i phyir | de bźin gśegs pa lhun gyis grub pa ñid bstan to || de’i ’og tu gźuṅ
lhag ma las dpe bstan pas ni | chos thams cad kyi de bźin ñid mṅon par rdzogs par byaṅ chub
pa’i sgo la | gźan gyi rkyen gyis mṅon par rtogs pa ma yin pa ñid bstan to ||gaṅ yaṅ de
bźin gśegs pa’i byaṅ chub rnam pa bcu drug bstan nas | mthar ’di skad du | ’jam dpal de la
chos thams cad de lta bu’i raṅ bźin du chos thams cad mṅon par rdzogs par byaṅ chub ste |
sems can rnams la yaṅ ma dag pa | dri ma daṅ bral ba | skyon daṅ bcas ba’i chos kyi dbyiṅs
gzigs nas sems can rnams la rnam par brtse ba źes bya ba’i de bźin gśegs pa’i thugs rje
chen po la rab tu ’jug go || źes gsuṅs te |’dis ni de bźin gśegs pa’i ye śes daṅ thugs rje
daṅ ldan pa ñid brjod do || de la chos thams cad de lta bu’i raṅ bźin du źes bya ba ni go
rims ji lta ba bźin du bstan pa dṅos po med pa’i ṅo bo ñid du’o || mṅon par rdzogs par byaṅ
chub ste | źes bya ba ni yaṅ dag pa ji lta ba bźin du rnam par mi rtog pa’i saṅs rgyas
kyi ye śes kyis mkhyen nas so ||sems can rnams la źes bya ba ni | ṅes pa daṅ | ma ṅes pa daṅ
| log pa ñid du ṅes pa’i phuṅ por gnas pa rnams la’o || chos kyi dbyiṅs źes bya ba ni |
raṅ gi chos ñid kyi raṅ bźin daṅ khyad par med pa de bźin gśegs pa’i sñiṅ po’o ||gzigs nas
źes bya ba ni rnam pa thams cad saṅs rgyas kyi sbyan sgrib pa med pas gzigs nas so || byis
pa so so’i skye bo rnams kyi ni ñon moṅs pa’i sgrib pas ma dag pa’o ||ñan thos daṅ raṅ
saṅs rgyas rnams kyi ni śes bya’i sgrib pas dri ma daṅ ma bral ba’o || byaṅ chub sems dpa’
rnams kyi ni de gñi ga gaṅ yaṅ ruṅ ba’i lhag mas skyon daṅ bcas pa’o || rnam par brtse ba
ni gdul bya’i thabs kyi sgo sna tshogs pa grub pa la źugs pa’i phyir ro ||sems can rnams
la rab tu ’jug pa ni | mñam pa ñid du sems can gyi rgyu mtshan du mṅon par rdzogs par byaṅ
chub pas na raṅ gi chos ñid rtogs pa thob par dgoṅs pa’i phyir ro ||de’i ’og tu bla na med
pa’i ye śes daṅ thugs rje’i rab tu źugs pa las mtshuṅs ba med pa’i chos kyi ’khor lo rab
tu bskor ba la ’jug pa mṅon par sgrub pa’i sbyor brgyun mi ’chad pa gaṅ yin pa ’di ni de
gñis kyis gźan gyi don byed par nus par rig par bya’o ||de la de bźin gśegs pa’i yon tan drug
po de dag ñid las go rims ji lta bar ’dus ma byas pa la sogs pa daṅ po gsum daṅ ldan pa
ni raṅ gi don phun sum tshogs pa yin la | ye śes la sogs pa lhag ma gsum daṅ ldan pa ni
gźan gyi don phun sum tshogs pa’o ||yaṅ na ye śes kyis ni mchog tu rtag pa daṅ ñe bar źi ba’i
gnas raṅ mṅon par byaṅ chub pa la gnas pa’i yon tan gyis na raṅ gi don phun sum tshogs
pa bstan pa daṅ | thugs rje daṅ nus pa dag gis ni bla na med pa’i chos kyi ’khor lo chen
po rab tu ’jug pa’i yon tan gyis na gźan gyi don phun sum tshogs pa bstan to ||

