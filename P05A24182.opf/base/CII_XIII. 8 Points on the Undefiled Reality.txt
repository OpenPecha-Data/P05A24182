de la saṅs rgyas ñid daṅ de thob pa’i thabs su gyur ba ṅo bo’i don daṅ rgyu’i don las brtsams
te tshigs su bcad pa |

raṅ bźin ’od gsal źes brjod gaṅ yin ñi ma mkha’ bźin glo bur gyi | ñon moṅs śes bya’i sprin
tshogs stug po’i sgrib pa yis ni bsgribs gyur ba || dri med saṅs rgyas yon tan kun ldan rtag
brtan g-yuṅ druṅ saṅs rgyas ñid || de ni chos la mi rtog rnam ’byed ye śes dag la brten
nas ’thob ||

tshigs su bcad pa ’di’i don ni mdor bsdu na tshigs su bcad pa bźis rig par bya ste |

saṅs rgyas ñid ni dbyer med pa || dag pa’i chos kyis rab dbye ba || ñi mkha’ bźin du ye śes
daṅ || spaṅs pa gñis kyi mtshan ñid do ||’od gsal byas min dbyer med par || gzugs can gaṅ
gā’i kluṅ gi ni || rdul las ’das pa’i saṅs rgyas kyi || chos rnams kun daṅ ldan pa ñid ||raṅ
bźin gyis ni ma grub daṅ || khyab daṅ glo bur ba ñid kyis || ñon moṅs śes bya’i sgrib pa
de || sprin daṅ ’dra bar brjod pa yin ||sgrib pa gñis daṅ bral ba yi || rgyu ni ye śes gñis
yin te || mi rtog pa daṅ de yi ni || rjes thob de ni ye śes ’dod ||

rnam par dag pa ni gnas yoṅs su gyur ba’i ṅo bo ñid yin no || źes brjod pa gaṅ yin pa de la
rnam par dag pa ni mdor bsdu na rnam pa gñis te | raṅ bźin gyis rnam par dag pa daṅ | dri
ma med pa’i rnam par dag pa’o ||de la raṅ bźin gyis rnam par dag pa ni | gaṅ źig rnam par
grol ba daṅ bral ba ni ma yin pa ste | sems kyi raṅ bźin ’od gsal ba glo bur gyi dri ma daṅ
ma bral ba’i phyir ro || dri ma med pa’i rnam par dag pa ni || rdul la sogs pa la chu la
sogs pa bźin du rnam par grol pa daṅ bral ba ste | sems kyi raṅ bźin ’od gsal ba la glo bur
gyi dri ma mtha’ dag daṅ bral ba’i phyir ro ||

de la dri ma med pa’i rnam par dag pa’i ’bras bu’i don las brtsams te tshigs su bcad pa | dri
med chu ldan rim rgyas padmas khebs pa’i mtsho bźin daṅ || sgra gcan kha nas thar ba’i zla
ba ña ba lta bu daṅ || sprin tshogs ñon moṅs dag las grol ba’i ñi ma lta bur ni || dri
med yon tan ldan phyir ’od zer snaṅ ldan de ñid do ||thub ba’i khyu mchog sbraṅ rtsi sñiṅ
po daṅ || rin chen gser daṅ gter daṅ ljon pa bźin || dri med rin chen bde gśegs sku daṅ ni
|| sa bdag gser gyi gzugs ’dra rgyal ba ñid ||

tshigs su bcad pa gñis po ’di’i don ni mdor bsdu na | tshigs su bcad pa brgyad kyis rig par
bya ste || chu mtsho sogs bźin ’dod chags sogs || glo bur ñon moṅs dag pa ni || mdor na mi
rtog ye śes kyi || ’bras bu yin par rab tu brjod ||rnam pa kun gyi mchog ldan pa’i || saṅs
rgyas sku ni ṅes thob pa || de ni rjes las thob pa yi || ye śes ’bras bu yin par bstan ||’dod
chags rdul ni spaṅ phyir daṅ || gdul bar bya ba’i padma la || bsam gtan chu ni ’bab
phyir de || chu daṅ rdziṅ daṅ mtshuṅs pa yin ||źe sdaṅ sgra gcan las grol bas || sñiṅ rje
byams chen ’od zer gyis || ’gro ba khyab pa’i phyir na de || dri med zla ba ña ba bźin ||gti
mug sprin las rnam grol bas || ’gro ba ye śes ’od zer gyis || mun pa sel phyir saṅs rgyas
ñid || de ni dri med ñi ma bźin ||mi mñam mñam pa’i chos ñid phyir || dam chos ro ni sbyin
mdzad daṅ || śun pa daṅ ni bral phyir te || bde gśegs sbraṅ rtsi’i sñiṅ po bźin ||dag
phyir yon tan rdzas kyis ni || dbul ba sel bar byed phyir daṅ || rnam grol ’bras bu smin byed
phyir || gser daṅ gter daṅ ljon pa bźin ||rin chen chos kyi sku phyir daṅ || rkaṅ gñis
bdag po mchog phyir daṅ || rin chen gzugs kyi rnam pa’i phyir || de ni rin chen rgyal gser
bźin ||

gnas yoṅs su gyur ba ’jig rten las ’das pa rnam par mi rtog pa daṅ | de’i rjes la thob pa ye
śes kyi rgyu can bral ba’i ’bras bu’i miṅ can gnas yoṅs su gyur ba’i rgyu yin la | de’i las
ni raṅ daṅ gźan gyi don phun sum tshogs pa gaṅ yin par brjod do ||de la raṅ daṅ gźan gyi
don phun sum tshogs pa gna źe na | gaṅ źig bag chags daṅ bcas pa’i ñon moṅs pa daṅ śes bya’i
sgrib pa las thar pa’i phyir daṅ | sgrib pa med pa’i chos kyi sku thob pa ’di ni raṅ
|| gi don phun sum tshogs par brjod la | gaṅ źig de’i steṅ du ’jig rten ji srid par lhun gyis
grub pa sku gñis kyis kun du ston pa daṅ | bstan pa la dbaṅ ’byor ba gñis kyis ’jug pa
’di ni gźan gyi don phun sum mtshogs pa

de la las kyi don las brtsams te tshigs su bcad pa gsum ste | zag pa med khyab ’jig med chos
can te || brtan źi rtag pa ’pho ba med pa’i gnas || de bźin gśegs pa mkha’ bźin dag pa yi
|| dbaṅ po drug don ñams su myoṅ ba’i rgyu ||dbaṅ ’byor gzugs don lta daṅ gtam bzaṅ ni ||
gtsaṅ ma ñan daṅ bde gśegs tshul khrims kyi || dri gtsaṅ snom daṅ ’phags chen dam chos ro
|| myaṅ daṅ tiṅ ’dzin reg bde ñams myoṅ daṅ ||raṅ gi ṅo bo ñid kyis zab pa’i tshul | rtogs
pa’i rgyur gyur źib mor bsams pa na | don dam bde mdzad de bźin gśegs pa ni || nam mkha’
bźin du rgyu mtshan rnams daṅ bral ||tshigs su bcad pa gsum po ’di’i don ni mdor bsdu na
| tshigs su bcad pa brgyad kyis rig bar bya ste | mdor na ye śes gñis po yi || las su ’di
ni śes bya ste || ’gro ba’i sku ni rdzogs pa daṅ || chos gyi sku ni sbyoṅ ba’o ||rnam grol
chos kyi sku dag ni || rnam gñis rnam gcig śes bya ste || zag pa med phyir khyab pa’i phyir
|| ’dus ma byas pa’i gnas ñid phyir ||ñon moṅs rnams ni bag chags daṅ || bcas pa ’gags
phyir zag med de || chags med thogs pa med pa’i phyir || ye śes khyab pa ñid du ’dod ||gtan
du ’jig pa med pa yi || raṅ bźin yin phyir ’dus ma byas || ’jig med chos ni brtan pa ste
|| bstan sogs rnams kyis ’di bśad do ||’jig pa rnam bźir śes bya ste || bstan sogs dag las
bzlog phyir ro || myags daṅ rnam ’gyur chad pa daṅ || bsam mi khyab bar ’pho ba ste ||de
med phyir ni brtan źi daṅ || rtag daṅ ’pho med śes par bya || dri med śes de dkar po yi ||
chos kyi rten yin phyir na gnas ||ji ltar rgyu min nam mkha’ ni || gzugs mthoṅ ba daṅ sgra
daṅ dri || ro daṅ reg daṅ chos rnams ni || thos la sogs pa’i rgyu yin ltar ||de bźin sku
gñis sgrib med pa’i || sbyor bas bstan pa’i dbaṅ don la || zag med pa yi yon tan dag | skye
ba yin ni rgyu yin no ||

ji skad du | saṅs rgyas nam mkha’i mtshan ñid do || źes bya ba bśad pa de ni de bźin gśegs pa
rnams kyi ma ’dres pa’i don dam pa’i mtshan ñid la dgoṅs nas gsuṅs pa yin te | gaṅ gi phyir
gal te skyes bu chen po’i mtshan sum cu rtsa gñis kyis de bźin gśegs pa lta bar gyur na
ni | des na ’khor los sgyur ba’i rgyal bo yaṅ de bźin gśegs par ’gyur ro źes gsuṅs so ||

de la don dam pa’i mtshan ñid kyi ldan pa’i don las brtsams te tshigs su bcad pa | bsam med
rtag brtan źi bag yuṅ druṅ ñid || rab tu źi khyab rtog bral nam mkha’ bźin || chags med kun
tu thogs med rtsub reg spaṅs || blta gzuṅ med dge saṅs rgyas dri ma med ||tshigs su bcad
pa ’di’i don ni mdor bsdu na tshigs su bcad pa brgyad kyis rig par bya ste | rnam grol chos
kyi sku dag gis || raṅ daṅ gźan gyi don bstan te || raṅ bźan don rten de la ni || bsam
mi khyab sogs yon tan ldan ||thams cad mkhyen pa’i ye śes yul || saṅs rgyas śes gsum yul min
phyir || ye śes lus can rnams kyis ni || bsam mi khyab par rtogs par bya ||phra phyir thos
pa’i yol min te || don dam yin phyir bsam bya’i min || chos ñid zab phyir ’jig rten pa’i
|| sgom pa la sogs yul ma yin ||gaṅ phyir gzugs la dmus loṅ bźin || byis pas de sṅon mthoṅ
ma myoṅ || btsas pa’i khyim nas bu chuṅ gis || ñi ma’i gzugs bźin ’phags pas kyaṅ ||skye
daṅ bral źiṅ rtag pa ste || ’gag pa med phyir brtan pa yin || gñis med phyir na źi ba ste
|| gyuṅ daṅ chos ñid gnas phyir ro ||rab źi ’gog pa’i bden pa’i phyir || thams cad rtogs
phyir khyab pa ñid || gnas pa med phyir rtog med de || ñon moṅs spaṅs phyir chags pa med
||śes bya’i sgrib kun dag bya’i phyir || thams cad du ni thogs pa med || gñis med las su
ruṅ ba’i phyir || rtsub ba’i reg daṅ bral ba’i phyir ||de gzugs med ciṅ bltar med de || mtshan
ma || med phyir gzuṅ du med || deg pa’i raṅ bźin dag pa’i phyir || dri med dri ma spaṅs
phyir ro ||

de bźin gśegs pa ñid ’di nam mkha’ ltar ’dus ma byas pa’i yon tan daṅ | rnam par dbye ba med
par ’jug pa yaṅ srid pa ji srid kyi bar du bsam gyis mi khyab pa thabs chen po daṅ | sñiṅ
rje daṅ | śes rab kyis yoṅs su sbyoṅ ba’i khyad par gyis ’gro ba la phan pa daṅ bde ba sgrub
pa’i rgyu’i ṅo bo ñid daṅ | rdzogs par loṅs spyod pa daṅ | sprul ba ste | dri ma med pa
gsum gyis bar chad med ciṅ rgyun mi ’chad par lhun gyis grub pas ’jug par blta bar bya ste
ma ’dres pa’i chos daṅ ldan pa’i phyir ro ||

de la ’jug pa’i don las brtsams nas | saṅs rgyas kyi sku rnam par dbye ba’i tshigs su bcad pa
’di bźi ste | thog ma dbus mtha’ med ciṅ rnam dbyer med || gñis med gsum bral dri med rnam
rtog med || chos dbyiṅs raṅ bźin gaṅ yin de rtogs pa || mñam par gźag pa’i rnal ’byor ba
yis mthoṅ ||gźal med gaṅ gā’i byed ma las ’das pa || bsam med mñam med yod tan rnams daṅ
ldan || de bźin gśegs pa’i dri med dbyiṅs de ni || bag chags bcas pa’i ñes pa rnam spaṅs
pa ||sna tshogs dam chos ’od zer mṅa’ ba’i skus || ’gro ba’i rnam grol don grub la brtson
pa || mdzad pa yid bźin nor bu’i rgyal bźin te || sna tshogs dṅos dan gde yi raṅ bźin min
||’jig rten źi ba’i lam la ’jug pa daṅ || rab tu smin daṅ luṅ ston rgyu yi gzugs || gaṅ yin
de yaṅ ’dir ni rtag gnas te || nam mkha’i khams su gzugs kyi khams bźin no ||tshigs su bcad
pa bźi po ’di’i don ni | tshigs su bcad pa ñi śus rig par bya ste | raṅ ’byuṅ rnams kyi
thams cad mkhyen || saṅs rgyas ñid ces gaṅ brjod pa || mchog tu mya ṅan ’das bsam med ||
dgra bcom so so’i bdag gyur pa ||de dbye zab daṅ rgya che daṅ || bdag ñid chen po’i yon tan
gyi || chos kyis rab phye raṅ bźin la || sogs pa’i sku gsum dag gis ’jug |de la saṅs rgyas
rnams kyi ni || ṅo bo ñid sku mtshan ñid lṅa || mdor na yon tan lṅa daṅ ni || ldan pa
ñid du rig par bya ||’dus ma byas śiṅ rnam dbyer med || mtha’ gñis dag ni rnam par spaṅ ||
ñon moṅs śes bya’i sñoms ’jug gis || sgrib gsum las ni ṅes grol te ||dri med rnam par rtog
med daṅ || rnal ’byor rnams kyi yul yin phyir || chos dbyiṅs ṅo bo ñid kyis ni || dag pa’i
phyir ni ’od gsal ba ||gźal med graṅs med bsam med pa || mñam med dag pa’i mthar thug pa
|| yon tan rnams daṅ yaṅ dag par || ṅo bo ñid kyi sku ldan te ||rgya che’i phyir daṅ graṅs
med phyir || rtog ge’i yul ni min phyir daṅ || ’ba’ źig bag chags bcas spaṅs phyir || gźal
med la sogs go rims bźin ||sna tshogs chos la rdzogs loṅs spyod || raṅ bźin chos ni snaṅ
phyir daṅ || thugs rje dag pa’i rgyu mthun pa || ’gro den rgyun mi ’chad phyir daṅ ||rnam
par rtog med lhun grub par || ’dod pa ji bźin yoṅs skoṅ phyir || yid bźin nor bu’i rdzu
’phrul gyis || rdzogs par loṅs spyod rnam par gnas ||brjod ston mdzad rgyun mi chad daṅ ||
mṅon par ’du byed med pa daṅ || de yi ṅo bo mi ston la || ’dir ni sna tshogs rnam lṅar brjod
||ji ltar tshon ni sna tshogs kyis || nor bu de dṅos mi snaṅ ltar || de bźin ’gro rkyen
sna tshogs pas || khyab bdag de dṅos min par snaṅ ||thugs rje chen pos ’jig rten mkhyen
|| ’jig rten kun la gzigs nas ni || chos kyi sku las ma g-yos par || sprul ba’i raṅ bźin
sna tshogs kyis ||skye ba mṅon par skye ba daṅ || dga’ ldan nas ni ’pho ba daṅ || lhums su
’jug daṅ bltams pa daṅ || bzo yi gnas la mkhas pa daṅ ||btsun mo’i ’khor gyis dgyes rol daṅ
|| des ’byuṅ dka’ ba spyod pa daṅ || byaṅ chub sñiṅ por gśegs pa daṅ || bdud sde ’joms
daṅ rdzogs par ni ||byaṅ chub chos kyi ’khor lo daṅ || mya ṅan ’das par gśegs mdzad rnams
|| yoṅs su ma dag źiṅ rnams su || srid pa ji srid gnas par ston ||mi || rtag sdug bsṅal bdag
med daṅ || źi ba’i sgra yis thabs mkhyen pas || sems can srid gsum skyo bskyed nas || mya
ṅan ’das la rab ’jug mdzad ||źi ba’i lam la rab źugs pa || mya ṅan ’das thob ’du śes can
|| dam chos padma dkar la sogs || chos kyi de ñid bstan pa yis || de dag ṅar ’dzin las bzlog
ste || thabs daṅ śes rab yoṅs bzuṅ bas || theg pa mchog la smin mdzad de || byaṅ chub
mchog tu luṅ ston to ||zab daṅ mthu ni sna tshogs daṅ || byis pa don mthun rab ’dren phyir
|| ’di dag graṅ bźin zab pa daṅ || rgya che’i bdag ñid cher śes bya ||’di ni daṅ po’i chos
sku ste || phyi ma dag ni gzugs kyi sku || nam mkha’ la ni gzugs gnas bźin || daṅ po la
ni tha ma gnas ||sku gsum po ni ’di dag ñid kyis ’gro ba la phan pa daṅ bde ba sgrub pa ’jug
pa rtag pa’i don las brtsams nas tshigs su bcad pa || rgyu mtha’ yas daṅ sems can mi zad
daṅ || brtse daṅ ’phrul daṅ mkhyen daṅ phun tshogs ldan || chos kyi dbaṅ phyug ’chi ba’i
bdud bcom daṅ || ṅo bo med phyir ’jig rten mgon po rtag ||’di’i bsdus pa’i don tshigs su
bcad pa drug gis rig par bya ste || lus daṅ srog daṅ loṅs spyod rnams || btad nas dam chos
’dzin phyir daṅ || sems can kun la phan pa’i phyir || daṅ po’i dam bcas mthar ’byin phyir
||saṅs rgyas ñid ni gtsaṅ ba daṅ || dag pa’i thugs rje rab ’jug phyir || rdzu ’phrul rkaṅ
pa ston pa ni || de yis gnas bar spyod pa’i phyir ||mkhyen pas ’khor daṅ mya ṅan ’da’ ||
gñis su ’dzin pas grol ba’i phyir || rtag tu bsam yas tiṅ ’dzin gyi || bde ba phun sum tshogs
ldan phyir ||’jig rten na ni spyod pa na || ’jig rten chos kyis gos med phyir || ’chi
med źi ba’i gnas thob pa || ’chi bdud rgyu ba med pa’i phyir ||’dus ma byas pa’i raṅ bźin
gyi || thub pa gdod nas rab źi’i phyir || rtag pa skyabs med rnams kyi ni || skyabs la sogs
pa ’thad phyir ro ||daṅ po yi ni rgyu bdun ni || gzugs kyi sku yi rtag ñid de || phyi ma
gsum gyis stoṅ pa na || chos kyi sku yi rtag pa ñid ||de bźin gśegs pa rnams kyi gnas yoṅs
su gyur pas rab tu phye ba thob pa’i tshul de yaṅ bsam gyis mi khyab pa’i tshul gyis rtogs
par bya ba yin pas bsam gyis mi khyab pa’i don las brtsams te tshigs du bcad pa | ṅag
yul min phyir don dam gyis bsdus phyir || rtogs gnas min phyir dpe las ’das pa’i p hyir ||
bla na med phyir srid źis ma bsdus phyir || rgyal yul ’phags rnams kyis kyaṅ bsam mi khyab
||’di’i bsdus pa’i don ni tshigs su bcad pa bźis rig par bya ste | bsam med brjod du med
phyir te || brjod med don dam yin phyir ro || don dam brtag bya min phyir te || brtag min
rjes dpag bya min phyir ||dpag min bla na med pa’i phyir || bla na med pa ma bsdus phyir
|| ma bsdus gnas pa med phyir te || yon tan skyon rtogs med phyir ro ||rgyu lṅa dag gis phra
ba’i phyir || chos sku bsam mi khyab pa ste || drug pas de yi dṅos min phyir || gzugs sku
bsam gyis mi khyab pa’o ||bla med ye śes thugs rje che sogs yon tan gyis || yon tan pha
rol byon pa’i rgyal ba bsam mi khyab || des na raṅ byuṅ rnanms kyi tha ma’i tshul ’di ni
|| draṅ sroṅ chen po dbaṅ thob rnams kyis kyaṅ rig min ||

theg pa chen po rgyud bla ma’i bstad bcos dkon mchog gi rigs rnam par dbye ba las || byaṅ chub
kyi skabs źes bya ba ste le’u gñis ba’o ||

