dri ma med pa’i saṅs rgyas kyi yon tan bśad zin to || || da ni de’i las rgyal ba’i mdzad pa
brjod par bya’o || de yaṅ mdor bsdu na lhun gyis grub pa daṅ | rgyun mi ’chad pa rnam pa gñis
kyis ’jug ste | des na de’i rjes la saṅs rgyas kyi mdzad pa lhun gyis grub ciṅ rgyun mi
’chad pa ñid las brtsams te tshigs su bcad pa |

gdul bya’i khams daṅ ’dul byed thabs daṅ ni || gdul bya’i khams kyi gdul bya’i bya ba daṅ ||
de yi yul daṅ dus su gśegs pa la || khyab bdag rtag tu lhun gyis grub par ’jug ||yon tan
rin chen mchog tshogs daṅ ldan ye śes chu mtsho bsod nams ye śes ñi ’od can || theg pa ma
lus ṅes par bsgrubs te mtha’ daṅ dbus med rgya chen nam mkha’ ltar khyab pa || saṅs rgyas
ñid ni yon tan dri ma med ster sems can kun la khyad med rnams gzigs nas || ñon moṅs śes bya’i
sprin gyi dra ba saṅs rgyas rnams kyi thugs rje’i rluṅ gis rnam par ’thor ||’di gñis
kyi bsdus pa’i don ni | go rims bźin du tshigs su bcad pa gñis daṅ brgyad kyis rig par bya
ste | gaṅ źig gaṅ gis ’dul ba yi || bya gaṅ gaṅ du gaṅ gi tshe || de ni rnam rtog skye med
phyir || thub pa rtag tu lhun gyis grub ||gdul bya’i khams ni gaṅ źig gi || gdul ba’i thabs
maṅ gaṅ dag gis || gdul bya’i bya gaṅ gaṅ du ni || gaṅ tshe yul daṅ dus de dag |ṅes ’byin
de yi rton pa daṅ || de’i ’bras de yi yoṅs ’dzin daṅ || de sgrib de gcod rkyen la ni ||
rnam par rtog pa med phyir ro ||ṅes par ’byin pa sa bcu ste || tshogs gñis dag ni de yi
rgyu || de ’bras byaṅ chub mchog yin te || byaṅ chub sems can yoṅs su ’jin ||de sgrib mtha’
yas ñon moṅs daṅ || ñe ba’i ñon moṅs bag chags so || dus kun tu ni de ’joms pa’i || rkyen
ni thugs rje chen po yin ||gnas drug ’di rnams go rims bźin || rgya mtsho ñi ma rnam mkha’i
gter || sprin daṅ rluṅ bźin śes par bya ||śas chu yon tan rin chen daṅ || ldan phyir sa
rnams rgya mtsho bźin || sems can thams cad ñer ’tsho’i phyir || tshogs gñis dag ni ñi ma
bźin ||rgya che mtha’ daṅ dbus med phyir || byaṅ chub nam mkha’i khams bźin no || yaṅ dag
rdzogs saṅs chos ñid phyir || sems can khams ni gter daṅ ’dra ||glo bur khyab daṅ ma grub
phyir || de yi ñon moṅs sprin tshogs bźin || de gtor ba yi ñer gnas phyir || thugs rje mi
bzad rluṅ daṅ ’dra ||gźan gyi dbaṅ gis ṅes ’byuṅ daṅ || bdag daṅ sems can mtshuṅs gzigs
daṅ || mdzad pa yoṅs su ma rdzogs phyir || ’khor ba srid du mdzad mi ’chad ||

