de la don gaṅ gis dbaṅ du byas nas | bcom ldan ’das kyis skyabs gsum rnam par gźag pa mdzad
ce na |

ston pa bstan pa slob don gyis || theg gsum pa daṅ byed gsum la || mos pa rnams kyi dbaṅ byas
nas || skyabs gsum rnam par gźag pa yin ||

ston pa’i yon tan bstan pa’i don du saṅs rgyas kyi dṅos po ñid don du gñer bar źugs pa byaṅ
chub sems dpa’i theg pa pa’i gaṅ zag daṅ | saṅs rgyas la mchog tu bya ba byed par mos pa rnams
kyi dbaṅ du byas nas saṅs rgyas ni skyabs yin te | rkaṅ gñis rnams kyi mchog yin pa’i
phyir ro źes bstan źiṅ rnam par gźag go ||ston pa’i yon tan bstan pa’i don du | raṅ ñid rten
’brel gyi chos zab mo rjes su rtogs pa’i phyir źugs pa | raṅ saṅs rgyas kyi theg pa pa’i
gaṅ zag daṅ | chos la mchog tu bya ba byed par mos pa rnams kyi dbaṅ du byas nas chos ni
skyabs yin te | ’dod chags daṅ bral ba rnams kyi mchog yin pa’i phyir ro źes bstan źiṅ rnam
par gźag go ||ston pa’i bstan pa la legs par źugs pa’i slob ma’i yon tan bstan pa’i don
du gźan las thos pa’i sgra’i rjes su rtogs pa’i phyir źugs pa’i ñan thos kyi theg pa’i gaṅ
zag daṅ | dge ’dun la mchog tu bya ba byed par mos pa rnams kyi dbaṅ du byas nas dge ’dun
ni skyabs yin te | tshogs rnams kyi mchog yin pa’i phyir ro źes bstan || ciṅ rnam par gźag
go ||de ltar ’dis ni mdor bsdu na don rnam pa gsum gyis gaṅ zag drug gi dbaṅ du byas nas
| bcom ldan ’das kyis skyabs gsum rab tu dbye ba bstan pa rnam par gźag pa ’di ni kun rdzob
kyi rten la gnas pa sems can rnams theg pa la rim gyis gźug pa’i don du yin no ||

sṅaṅ phyir slu ba’i chos can phyir || med phyir ’jigs daṅ bcas pa’i phyir || chos rnams gñis
daṅ ’phags pa’i tshogs || gtan gyi skyabs mchog ma yin no ||

chos ni rnam par gñis te | bstan pa’i chos daṅ rtogs pa’i chos so || de ltar bstan pa’i chos
ni mdo’i sde la sogs pa bstan pa brjod pa ste | miṅ daṅ tshig daṅ yi ge’i tshogs kyis bsdus
pa’o || de yaṅ lam mṅon par rtogs pa’i mthar thug pa’i phyir gziṅs lta bu’o źes bśad do
||rtogs pa’i chos ni rgyu daṅ ’bras bu’i dbye ba rnam pa gñis te | ’di lta ste | lam gyi
bden pa daṅ | ’gog pa’i bden pa ste | gaṅ gis daṅ gaṅ rtogs pa źes bya bas so || de la lam
ni ’dus byas kyi mtshan ñid du rtogs la | ’dus byas kyi mtshan ñid du rtogs pa gaṅ yin pa
’di ni brdzun pa slu ba’i chos can gaṅ brdzun pa slu ba’i chos chan de ni mi bden pa | gaṅ
mi bden pa de ni mi rtag pa | gaṅ mi rtag pa de ni skyabs ma yin no ||lam des rtogs pa’i
’gog pa gaṅ yin pa de yaṅ ñan thos kyi tshul gyis mar me rgyun chad pa bźin du ñon moṅs pa
daṅ sdug bsṅal med pa tsam gyis rab tu phye la | med pa ni skyabs sam skyabs ma yin par
’gyur bar ’os pa ma yin no ||dge ’dun źes bya ba ’di ni theg pa gsum daṅ ldan pa’i tshogs
kyi tshig bla dags so || de yaṅ rtag tu ’jigs pa daṅ bcas pa de bźin gśegs pa la skyabs su
soṅ ba | ṅes par ’byuṅ ba tshol ba slob pa bya ba daṅ bcas pa daṅ | bla na med pa yaṅ dag
par rdzogs pa’i byaṅ chub la źugs pa ma yin no ||ji ltar ’jigs pa daṅ bcas śe na | gaṅ gi
phyir dgra bcom pa yaṅ srid pa spaṅs pa rnams kyaṅ bag chags ma spaṅs pa’i phyir rtag tu
rgyun mi ’chad par ’du byed thams cad la mi bzad par ’jigs pa’i ’ du śes ñe bar gnas par ’gyur
te | dper na ral gri gdeṅs pa’i gśed ma’i skyes bu la bya ba bźin te | des na de dag
kyaṅ gtan du bde ba’i ṅes par ’byuṅ ba thob pa ma yin no ||skyabs ni skyabs tshol ba ma yin
no || ji ltar sems can skyabs med pa ’jigs pa de daṅ des ’jigs pa dag de daṅ de las ṅes
par ’byuṅ ba tshol ba de bźin du dgra bcom pa la yaṅ ’jigs pa de yod do || gaṅ gi phyir de
dag ’jigs pas ’jigs te | de bźin gśegs pa ñid la skyabs su ’gro ba yin no || gaṅ źig de ltar
’jigs pa daṅ bcas pa’i phyir skyabs su ’gro ba de ni gdon mi za bar ’jigs pa las ṅes par
’byuṅ pa tshol la |ṅes par ’byuṅ ba tshol ba’i phyir ni | ’jigs pa’i gźi spaṅ ba’i dbaṅ
du byas nas slob pa bya ba daṅ bcas par ’gyur ro || slob pa’i phyir ni ’jigs pa med pa khyu
mchog gi gnas thob par bya ba’i phyir źugs par ’gyur pa yin te | ’di lta ste | bla na med
pa yaṅ dag par rdzogs pa’i byaṅ chub la źugs pa’o || de’i phyir de yaṅ de’i yan lag gi
skyabs yin pa’i phyir gtan gyi skyabs ma yin no || de ltar skyabs gñis po ’di ni mthar thug
pa’i dus na skyabs ma yin bar brjod do ||

dam pa’i don du ’gro ba yi || skyabs ni saṅs rgyas ñag gcig ñid || thub pa chos kyi sku can
phyir || tshogs kyaṅ de yin mthar thug phyir ||

’dis ni sṅar bśad pa’i tshul gyis skye ba med pa daṅ | ’gag pa med pas rab tu phye ba’i thub
pa rnam par byaṅ ba’i bden pa gñis kyi mtshan ñid ’dod chags daṅ bral ba’i chos kyi sku can
yin pa’i phyir daṅ | theg pa gsum po’i tshogs kyaṅ chos kyi sku rnam par dag pa mthar thug
pa thob pas mthar phyin par ’gyur ba’i phyir na |skyob pa med ciṅ skyabs med pa’i ’jig
rten na phyi ma’i mtha’i mu daṅ mñam pa mi zad pa’i skyabs | rtag || pa’i skyabs | g-yuṅ
druṅ gi skyabs | don dam pa’i skyabs ni gcig ñid de | ’di lta ste | de bźin gśegs pa dgra
bcom pa yaṅ dag par rdzogs pa’i saṅs rgyas so || rtag pa g-yuṅ druṅ źi ba brtan pa’i skyabs
gcig pu ’di rgyas bar | ’phags pa dbal phreṅ gi mdo’i rjes su ’braṅs nas rtogs par bya’o
||

’byuṅ ba dkon phyir dri med phyir || mthu ldan phyir daṅ ’jig rten gyi || rgyan gyur phyir daṅ
mchog ñid phyir || ’gyur ba med phyir dkon mchog ñid ||

mdor bsdu na chos mthun pa rnam pa drug gis na saṅs rgyas daṅ chos daṅ dge ’dun źes bya ba’i
dkon mchog gsum po ’di rin po che daṅ ’dra bar brjod de | ’di lta ste ’byuṅ ba dkon par chos
mthun pas na bskal pa yoṅs su ’gyur ba maṅ por yaṅ dge ba’i rtsa ba ma bskrun pa rnams
de daṅ phrad pa mi ’thob pa’i phyir ro ||dri ma med par chos mthun pas ni rnam pa thams cad
du dri ma daṅ bral ba’i phyir ro || mthu daṅ ldan par chos mthun pas ni mṅon par śes pa
drug la sogs pa yon tan gyi mthu bsam gyis mi khyab pa daṅ ldan pa’i phyir ro || ’jig rten
gyi rgyan du chos mthun pas na ’gro ba thams cad kyi bsam pa dge ba’i rgyu yin pa’i phyir
ro ||rin po che bsñan ma las ches mchog ñid du chos mthun pas ni ’jig rten las ’das pa’i
phyir ro || bstod pa daṅ smad pa la sogs pas rnam par mi ’gyur ba’i chos mthun pas ni ’dus
ma byas kyi raṅ bźin yin pa’i phyir ro ||

