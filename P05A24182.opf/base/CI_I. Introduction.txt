saṅs rgyas daṅ byaṅ chub sems dpa’ thams cad la phyag ’tshal lo || saṅs rgyas chos tshogs khams
daṅ byaṅ chub daṅ || yon tan saṅs rgyas phrin las tha ma ste || bstan bcos kun gyi lus
ni mdor bsdu na || rdo rje yi ni gnas bdun ’di dag go ||

rtogs pa’i don rdo rje lta bu’i gnas te | gźi yin pa’i phyir rdo rje’i gnas so || de la thos
pa daṅ bsams pa las byuṅ ba’i śes pas phigs par dka’ ba’i phyir na brjod du med pa’i raṅ
bźin so so raṅ gis rig par bya ba’i don rdo rje lta bur rig par bya’o ||de thob pa daṅ rjes
su mthun pa’i lam ston par byed pas na don de brjod pa’i yi ge gaṅ yin pa de dag ni gnas
źes brjod do || de’i rten du gyur pa’i phyir ro || de ltar phigs par dka’ ba’i don daṅ |
rten gyi don gyis don daṅ yi ge dag rdo rje daṅ gnas ñid du rtogs par bya’o ||de la don ni
gaṅ | yi ge ni gaṅ źe na | rtogs pa’i don rnam pa bdun ni don źes brjod de | ’di lta ste
| saṅs rgyas kyi don daṅ | chos kyi don daṅ | dge ’dun gyi don daṅ | khams kyi don daṅ | byaṅ
chub kyi don daṅ | yon tan gyi don daṅ | phrin las kyi don daṅ | ’di ni don źes bya’o
||yi ge gaṅ dag gis rtogs pa’i don rnam pa bdun po ’di dag ston par byed | gsal bar byed pa
de ni yi ge źes bya’o || rdo rje’i gnas bstan pa de yaṅ rgyas par ni mdo ji lta bu bźin
du rtogs par bya ste |

kun dga’ bo de bźin gśegs pa ni bstan du med pa ste | de ni mig gis blta bar mi nus so || kun
dga’ bo chos ni brjod du med ste | de ni rna bas mñan par mi nus so | kun dga’ po dge ’dun
ni ’dus ma byas pa ste | de ni lus daṅ sems kyis bsñen bkur bya bar mi nus so źes rdo rje’i
gnas gsum po ’di ni lhag pa’i bsam pa bstan pa’i le’u’i rjes su ’braṅs te rig par bya’o
|śā ri’i bu don ’di ni de bźin gśegs pa’i yul te de bźin gśegs pa’i spyod yul lo || śā
ri’i bu don ’di ni re źig ñan thos daṅ | raṅ saṅs rgyas thams cad kyis kyaṅ raṅ gi śes rab
kyis yaṅ dag par śes pa’am | lta ba’am | brtag par mi nus na | byis pa so so’i skye bo dag
gis lta ci smos te | de de bźin gśegs pa la dad pas rtogs pa ni ma gtogs so || śā ri’i bu
don dam par ni dad pas rtogs par bya ba yin no || śā ri’i bu don dam par źes bya ba ’di
ni sems can gyi khams kyi tshig bla dags so ||śā ri’i bu sems can gyi khams źes bya ba ’di
ni | de bźin gśegs pa’i sñiṅ po’i tshig bla dags so || śā ri’i bu de bźin gśegs pa’i sñiṅ
po źes bya ba ’di ni chos kyi sku’i tshig bla dags so źes rdo rje’i gnas bźi pa ’di ni ’grib
pa med pa daṅ ’phel ba med pa ñid bstan pa’i rjes su ’braṅs te rtogs par bya’o ||

bcom ldan ’das bla na med pa yaṅ dag par rdzogs pa’i byaṅ chub ces bya ba ’di ni mya ṅan las
’das pa’i dbyiṅs kyi tshig bla dags so || bcom ldan ’das mya ṅan las ’das pa’i dbyiṅs źes
bgyi ba ’di ni de bźin gśegs pa’i chos kyi sku’i tshig bla dags so źes rdo rje’i gnas lṅa
pa ’di ni | ’phags pa dpal phreṅ gi mdo’i rjes su ’braṅs te rtogs par bya’o ||

śā ri’i bu de bźin gśegs pas bstan pa’i chos kyi sku gaṅ yin pa de ni ’di lta ste | gaṅ gā’i
kloṅ gi bye ma sñed las ’das pa’i de bźin gśegs pa’i chos dag daṅ | rnam par dbyer med pa’i
chos daṅ ldan pa ma bral ba’i ye śes kyi yon tan can yin no źes rdo rje’i gnas drug pa
’di ni ’grib pa med ciṅ ’phel ba med pa ñid bstan pa’i rjes su ’braṅs nas rtogs par bya’o
|

’jam dpal de bźin gśegs pa ni rtog par mi mdzad | rnam par rtog par mi mdzad mod kyi | de lta
na yaṅ de ’di lta bu’i raṅ bźin gyi mdzad pa ’di ni mi rtog pa rnam par mi rtog bźin du
lhun gyis grub par ’jug go || źes rdo rje’i gnas bdun pa ’di ni de bźin gśegs pa’i yon tan
daṅ ye śes bsam gyis mi khyab pa’i yul la ’jug pa bstan pa’i rjes su ’braṅs nas rtogs par
bya’o || de ltar mdor bsdus nas rdo rje’i gnas bdun po ’di ni bstan pa’i sgo bsdus pa’i don
gyis na | bstan bcos ’di mtha’ dag gi lus su rig par bya’o ||

’di dag raṅ mtshan ñid kyi rjes ’brel ba || go rims ji bźin gzuṅs kyi rgyal po’i mdor || gleṅ
gźi las ni gnas gsum rig bya ste || gźi ni blo ldan rgyal chos dbye ba las ||

rdo rje’i gnas bdun po ’di dag las raṅ gyi mtshan ñid bstan pa daṅ | rjes su ’bral ba ni go
rims ji lta bar ’phags pa gzuṅs kyi dbaṅ phyug rgyal po’i mdor gleṅ gźi’i le’u las gnas gsum
rig par bya la | de’i ’og tu lhag ma bźi ni byaṅ chub sems dpa’ daṅ de bźin gśegs pa’i
chos kyi dbye ba las so | de las ji skad du

bcom ldan ’das chos thams cad mñam pa ñid du mṅon par rdzogs par saṅs rgyas pa | chos kyi ’khor
lo legs par bskor ba | slob ma’i tshogs śin tu dul ba mtha’ yas pa mṅa’ ba źes gsuṅs te
|rtsa ba’i tshig ’di gsum gyis ni go rims ji lta ba bźin du dkon mchog gsum rim gyis skye
ba ’grub pa rnam par gźag par rig par bya la || lhag ma gnas bźi ni dkon mchog gsum ’byuṅ
ba daṅ rjes su mthun pa’i rgyu ’grub pa bstan par rig par bya’o ||de la gaṅ gi phyir byaṅ
chub sems dpa’i sa brgyad pa la gnas pa na chos thams cad la dbaṅ thob par ’gyur ba de’i
phyir byaṅ chub kyi sñiṅ po mchog tu gśegs pa de la chos thams cad mñam pa ñid du mṅon par
rdzogs par saṅs rgyas pa źes bya’o ||gaṅ gi phyir byaṅ chub sems dpa’i sa dgu pa gnas pa
ni | bla na med pa’i chos smra ba ñid daṅ ldan pa | sems can thams cad kyi bsam pa’i tshul
legs par śes pa daṅ | dbaṅ po mchog gi pha rol tu phyin pa daṅ | sems can thams cad kyi
ñon moṅs pa’i bag chags kyi mtshams sbyor ba ’joms pa la mkhas par ’gyur ba | 1x || de’i phyir
mṅon bar rdzogs par saṅs rgyas pa de chos kyi ’khor lo legs par bskor ba źes bya’o ||gaṅ
gi phyir sa bcu pa la da bźin gśegs pa’i bla na med pa’i chos kyi rgyal tshab tu dbaṅ
bskur ba thob ma thag tu saṅs rgyas kyi mdzad pa lhun gyis grub ciṅ rgyun mi ’chad par ’gyur
ba de’i phyir chos kyi ’khor lo legs par bskor ba de’i slob ma’i tshogs śin tu dul ba mtha’
yas pa mṅa’ bźes bya’o ||slob ma’i tshogs śin tu dul ba mtha’ yas pa de yaṅ de ma thag
tu dge sloṅ gi dge ’dun chen po daṅ thabs cig ste źes bya ba nas | byaṅ chub sems dpa’i
tshogs gźal du med pa daṅ thabs cig go źes bya ba’i bar gyi gźuṅ ’dis ston te |de lta bu’i
yon tan daṅ ldan pa dag daṅ źes bya ba ni | go rims ji lta bar ñan thos kyi byaṅ chub daṅ
| saṅs rgyas kyi byaṅ chub la śin tu dul ba’i phyir na | de lta bu’i yon tan daṅ ldan pa
dag daṅ ṅo ||

de nas ñan thos daṅ byaṅ chub sems dpa’i yon tan bsṅags pa bstan pa’i rjes thogs la | bsam gyis
mi khyab pa’i saṅs rgyas kyi tiṅ ṅe ’dzin khyu mchog la brten nas rin po che bkod pa’i
’khor gyi khyams rgya chen po grub pa daṅ | de bźin gśegs pa’i ’khor ’dus pa daṅ | lha rdzas
kyi mchod pa sna tshogs bsgrub pa daṅ | bstod pa’i sprin gyi char bab pas saṅs rgyas dkon
mchog gi yon tan rnam par dbye ba rnam par gźag par rig par bya’o ||de’i rjes la chos
kyi gdan gyi bkod pa rgya chen po daṅ | ’od daṅ | chos kyi rnam graṅs kyi miṅ daṅ | yon tan
yoṅs su bsgrags pas chos dkon mchog gi yon tan rnam par dbye ba rnam par gźag par rig par
bya’o ||de’i rjes la phan tshun byaṅ chub sems dpa’i tiṅ ṅe ’dzin gyi spyod yul gyi mthu
bstan pa daṅ | de’i yon tan gyi bsṅags pa sna tshogs bstan pas dge ’dun dkon mchog gi yon
tan gyi rnam par dbye ba bstan par rig par bya’o ||de’i rjes la yaṅ saṅs rgyas kyi ’od zer
gyis dbaṅ bskur bas bla na med pa’i chos kyi rgyal po’i sras kyi thu bo la mi ’jigs pa daṅ
| sbobs pa mchog ñe bar bsgrubs pa la brten nas de bźin gśegs pa’i yaṅ dag pa’i yon tan
don dam pa’i bstod pa bstan pa daṅ |theg pa chen po’i chos mchog gi gtam gyi dṅos po ñe bar
bkod pa daṅ | de rtogs par byed pa’i ’bras bu chos kyi dbaṅ phyug dam pa thob par bstan
pas | go rims ji lta bar dkon mchog gsum po de rnams ñid kyi bla na med pa’i yon tan gyi
rnam par dbye ba rnam par gźag pa gleṅ gźi’i le’u’i mtha’ ñid du blta bar bya’o ||

de nas mdo’i gleṅ gźi’i le’u’i rjes thogs su de yoṅs su dag pa’i yon tan gyi yoṅs su sbyoṅ ba
rnam pa drug cu bstan pas | saṅs rgyas kyi khams gsal bar mdzad de yoṅs su dag par bya ba’i
don yon tan daṅ ldan na de yoṅs su dag pa’i yoṅs su sbyoṅ ba ’thad pa’i phyir ro ||don
gyi dbaṅ ’di ñe bar bzuṅ nas byaṅ chub sems dpa’i sa bcu po dag la yaṅ sa le sbram gyi yoṅs
su sbyoṅ ba dper brjod pa daṅ | mdo de ñid du de bźin gśegs pa’i phrin las bstan pa’i rjes
thogs ñid du ma dag pa’i nor bu bai ḍū rya dper mdzad de |

rigs kyi bu dper na ’di lta ste | nor bu mkhan mkhas pa nor bu sbyoṅ ba’i tshul legs par śes
pa de nor bu rin po che’i rigs nas yoṅs su ma dag pa’i nor bu rin po che blaṅs te | lan tshva’i
chu rnon pos sbaṅs nas skra’i re ba’i yoṅs su sbyoṅ bas sbyoṅ bar byed do ||de tsam
gyis brtson pa ’dor ba’aṅ ma yin te | de’i ’og tu zaṅs kyi khu ba rnon pos sbaṅs nas bal
gyi la ba’i yoṅs su sbyoṅ bas sbyoṅ bar byed do ||de tsam gyis brtson pa ’dor ba’aṅ ma yin
te | de’i ’og tu sman chen po’i khu bas spaṅs nas ras srab mo’i yoṅs su sbyoṅ bas sbyoṅ bar
byed do || yoṅs su byaṅ ste dri ma daṅ bral ba ni bai dūr ya’i rigs chen po źes brjod do
||rigs kyi bu de bźin du de bźin gśegs pa yaṅ yoṅs su ma dag pa’i sems can gyi khams mkhyen
nas | mi rtag pa daṅ | sdug bsṅal ba daṅ | bdag med pa daṅ | mi gtsaṅ ba’i yid ’byuṅ ba’i
gtam gyis ’khor ba la dga’ ba’i sems can rnams skyo ba skyed par mdzad de | 1x || ’phags
pa’i chos ’dul ba la ’dzud par mdzad do ||de tsam gyis de bźin gśegs pa’i brtson pa ’dor
ba yaṅ ma yin te | de’i ’og tu stoṅ pa ñid daṅ | mtshan ma med pa daṅ | smon pa med ba’i
gtam gyis de bźin gśegs pa’i tshul rtogs par mdzad do ||de tsam gyis de bźin gśegs pa brtson
pa ’dor pa yaṅ ma yin te | de’i ’og tu phyir mi ldog pa’i chos kyi ’khor lo’i gtam daṅ
’khor gsum yoṅs su dag pa’i gtam gyis raṅ bźin sna tshogs pa’i sems can de dag de bźin gśegs
pa’i yul la ’jug par mdzad do || źugs par gyur źiṅ de bźin gśegs pa’i chos ñid rtogs par
’gyur na ni | bla na med pa’i yon gnas źes brjod do ||yoṅs su dag pa’i rigs de bźin gśegs
pa’i khams ’di ñid la dgoṅs nas |

’ji ltar rdo yi phye ma la || sa le sbram ni mi mthoṅ źiṅ || yoṅs su sbyaṅs pas de mthoṅ bźin
|| ’jig rten la ni de bźin gśegs || źes gsuṅs so ||

de la saṅs gyas kyi khams yoṅs su dag pa’i yon tan yoṅs su sbyoṅ ba rnam pa drug cu po de dag
gaṅ źe na | ’di lta ste | byaṅ chub sems dpa’i rgyan rnam pa bźi daṅ | byaṅ chub sems dpa’i
snaṅ ba rnam pa brgyad daṅ | byaṅ chub sems dpa’i sñiṅ rje chen po rnam pa bcu drug daṅ
| byaṅ chub sems dpa’i las rnam pa sum cu rtsa gñis so ||

de bstan pa’i rjes thogs su byaṅ chub chen po’i sñiṅ rje’i rnam pa bcu drug bstan pas saṅs rgyas
kyi byaṅ chub gsal bar mdzad do || de bstan pa’i rjes thogs su | stobs bcu daṅ | mi ’jigs
pa bźi daṅ | saṅs rgyas kyi chos ma ’dres pa bco brgyad bstan pas saṅs rgyas kyi yon
tan gsal bar mdzad do ||de bstan pa’i rjes thogs la | de bźin gśegs pa’i phrin las bla na
med pa bstan pas saṅs rgyas kyi phrin las rnam pa sum cu rtsa gñis gsal bar mdzad do || de
ltar rdo rje’i gnas bdun po ’di dag raṅ gi mtshan ñid bstan pa’i sgo nas rgyas par ni mdo
ji lta ba bźin du rtogs par bya’o ||

’di dag gi ’brel pa gaṅ źe na | saṅs rgyas las chos chos las ’phags pa’i tshogs || tshogs las
sñiṅ po ye śes khams thob mthar || ye śes de thob byaṅ chub mchog thob sogs || sems can
kun don byed chos rnams dad ldan || bstan bcos kyi ’brel ba bśad zin to ||

