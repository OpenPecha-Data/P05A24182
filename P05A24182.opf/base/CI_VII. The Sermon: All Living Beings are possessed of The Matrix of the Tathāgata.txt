de la dri ma daṅ bcas pa’i de bźin ñid kyi dbaṅ du mdzad nas sems can thams cad ni de bźin gśegs
pa’i sñiṅ po can no źes gsuṅs pa gaṅ yin pa de don gaṅ gi yin źe na |

(See 88a6-88b2)rdzogs saṅs sku ni ’phro phyir daṅ || de bźin ñid dbyer med phyir daṅ || rigs
yod phyir na lus can kun || rtag tu saṅs rgyas sñiṅ po can ||

mdor bsdun na don rnam pa gsum gyis sems can thams cad ni rtag tu de bźin gśegs pa’i sñiṅ po
can no źes bcom ldan ’das kyis gsuṅs te | saṅs rgyas ye śes sems can tshogs źugs phyir ||
raṅ bźin dri med de ni gñis med de || saṅs rgyas rigs la de ’bras ñer brtags phyir || ’gro
kun saṅs rgyas sñiṅ po can du gsuṅs || don de rnam pa thams cad don gaṅ gis gsuṅs rab thams
cad du khyad par med par bstan par ’gyur ba de’i dbaṅ du byas te bśad par bya’o || ’di
lta ste | sems can thams cad la de bźin gśegs pa’i chos kyi skus ’phro ba’i don daṅ | de
bźin gśegs pa’i de bźin ñid rnam par dbyer med pa’i don daṅ | de bźin gśegs pa’i rigs yod
pa’i don gyis so || don gyi gnas gsum po ’di dag kyaṅ de bźin gśegs pa’i sñiṅ po’i mṅo’i rjes
su ’braṅs te ’og nas ston par ’gyur ro ||

